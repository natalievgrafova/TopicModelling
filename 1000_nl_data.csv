_id,url,date,text,title
5ec8066f404b0dba70c1d842,https://vrtnws.be/p.A70oaym3k,2020-05-22T15:07:00.000Z,"“Als je 26.000 inwoners hebt en amper 50 van hen maken gebruik van het publieke wifi-netwerk, dan moet je je durven afvragen of het sop de kolen waard is” zegt schepen Brecht Cassiman. “We zien ook dat de tarieven van databundels steeds goedkoper worden, er is een goede 4G-verbinding in Zottegem en er komt ook nog eens 5G aan. Dan moeten we ons afvragen of een gratis wifinetwerk wel nodig is.”\n\nDe stad besliste dus om het contract met de wifileverancier vroegtijdig te beëindigen. “In het contract was die mogelijkheid voorzien, de leverancier komt ook alle wifi-punten weghalen. Met de afschaffing van het wifinetwerk sparen we 17.500 euro per jaar uit. Dat is geen blinde besparing, maar dat geld gaan we herinvesteren in burgerparticipatie en de digitale uitrol van buurtnetwerken.","Gratis wifi in Zottegem verdwijnt: “Er zijn te weinig gebruikers, het geld kunnen we beter gebruiken”"
5ec8066f656ebc99880e73b3,https://vrtnws.be/p.3kO00VKaP,2020-05-22T11:25:17.000Z,"De vlucht was onderweg naar Karachi vanuit Lahore, een stad in de provincie Punjab. De oorzaak van de ramp is nog niet duidelijk. Voor het vliegtuig neerstortte, stuurde de piloot wel een noodsignaal uit. Op beelden van de crash lijkt het alsof een van de motoren in brand staat. Mogelijk blokkeerde ook het landingsgestel van het vliegtuig.\n\nVolgens een andere versie verloor het vliegtuig ook een motor. Het kan ook dat er meerdere oorzaken zijn. Momenteel wordt er ook gezocht naar de zwarte dozen van het vliegtuig, die gesprekken uit de cockpit en vliegdata bevatten.","Vliegtuig neergestort in woonwijk in Pakistan, 2 overleefden de crash, minstens 41 doden op de grond"
5ec8067060653ee843c32706,https://www.nieuwsblad.be/cnt/dmf20200519_04966166,2020-05-20T01:25:00.000Z,"Luchtvaartmaatschappij EasyJet is getroffen door een grote dataroof. Daarbij zijn onder meer mailadressen en reisplannen van 9 miljoen klanten buitgemaakt. Van 2.208 klanten bemachtigden de daders ook kredietkaartgegevens. De Britse maatschappij vliegt ook op Zaventem. Of er ook Belgen slachtoffer zijn, is niet bekend.\n\nHet is niet bekend door wie de roof is uitgevoerd, maar de maatschappij spreekt van “een aanval van een zeer geavanceerde bron”. Volgens EasyJet zijn er geen aanwijzingen dat persoonlijke informatie is misbruikt. Informatie over reisplannen kan wel worden gebruikt voor phishing, waarbij mensen schadelijke maar echt ogende links toegestuurd krijgen.\n\nEasyJet zegt dat het al contact heeft opgenomen met de mensen van wie de kredietkaartdata waren buitgemaakt, en dat het in de komende dagen de anderen informeert. “Als we geen contact met je opnemen, is er geen toegang geweest tot je informatie”, klinkt het. De Britse overheid en de Britse privacywaakhond zijn op de hoogte gebracht.(krs, blg)",Gegevens 9 miljoen EasyJet-klanten gestolen
5ec806708e00d85b900a3fd6,https://www.nieuwsblad.be/cnt/dmf20200519_04965307,2020-05-19T11:15:34.000Z,"Vliegmaatschappij easyJet is getroffen door een grote dataroof. Kwaadwillenden hebben toegang gekregen tot de gegevens van 9 miljoen klanten. Het gaat onder meer om hun mailadressen en reisplannen. Bij 2.208 klanten maakten de daders ook creditcardgegevens buit, aldus easyJet dinsdag. Paspoortgegevens zouden niet zijn buitgemaakt.\n\nHet is niet bekend door wie de roof is uitgevoerd, maar easyJet spreekt van “een aanval van een zeer geavanceerde bron”. Volgens de vliegmaatschappij zijn er geen aanwijzingen dat persoonlijke informatie is misbruikt. Informatie over reisplannen kan wel worden gebruikt voor phishing, waarbij mensen schadelijke maar echt ogende links toegestuurd krijgen.\n\nEasyJet zegt dat het al contact heeft opgenomen met de mensen van wie de creditcarddata waren buitgemaakt, en dat het in de komende dagen de anderen informeert. “Als we geen contact met je opnemen, is er geen toegang geweest tot je informatie”, laat easyJet weten. Het bedrijf zegt het cybersecuritycentrum van de Britse overheid en de Britse privacywaakhond op de hoogte te hebben gebracht.",Easyjet heeft cyberaanval ondergaan: gegevens van 9 miljoen klanten gelekt
5ec806708e00d85b900a3fd7,https://www.nieuwsblad.be/cnt/dmf20200518_04964548,2020-05-18T19:23:33.000Z,"Proximus krijgt van de Gegevensbeschermingsautoriteit (GBA) een recordboete van 50.000 euro voor een belangenconflict bij zijn Data Protection Officer (DPO), zo bericht L’Echo maandagavond. De DPO is de persoon die binnen het bedrijf verantwoordelijk is voor de goede implementatie van de GDPR-richtlijn.\n\n“De DPO wordt verondersteld een gids te zijn in deze procedures. Je kan niet de raadgever zijn én degene die de beslissing neemt zoals bij Proximus het geval was”, zegt Hielke Hijmans, de directeur van de geschillenkamer van de GBA.\n\nProximus heeft een maand om in beroep te gaan bij het Marktenhof, maar heeft aangekondigd de beslissing te zullen respecteren. “Op basis van het lezen van de motivering blijven we ervan overtuigd dat wat we hebben geïmplementeerd op het niveau van onze DPO voldeed aan de GDPR-vereisten. De geschillenkamer van de GBA heeft er anders over beslist en besloot een boete op te leggen aan Proximus. We zullen handelen in overeenstemming met de beslissing en de functie van onze DPO aanpassen”, reageerde woordvoerder Haroun Fenaux.",Proximus krijgt recordboete van 50.000 euro voor schending gegevensbescherming
5ec806708e00d85b900a3fdc,https://www.nieuwsblad.be/cnt/dmf20200515_04961335,2020-05-15T16:49:02.000Z,"Facebook neemt Giphy over, een platform voor korte videootjes zonder geluid. Dat heeft het Amerikaanse bedrijf bekendgemaakt. Volgens de nieuwssite Axios betaalt het circa 400 miljoen dollar (370 miljoen euro), maar het bedrijf wilde dat niet bevestigen.\n\nFacebook zegt de Giphy-collectie te willen integreren in zijn fotoplatform Instagram. De Giphy-collectie zit al ingebouwd in de berichtendiensten van Facebook. Door Giphy over te nemen, zou dat volgens Facebook nog gemakkelijker gaan. Zowat de helft van het dataverkeer op het platform van Giphy zou al van de Facebook-apps komen.\n\nFacebook-topman Mark Zuckerberg heeft van private berichten een prioriteit gemaakt. Het is de bedoeling dat uiteindelijk berichten uitgewisseld zullen kunnen worden over alle diensten heen. Met WhatsApp, Messenger en Instagram heeft Facebook momenteel nog verschillende aparte berichtendiensten in handen.\n\nFacebook wil Giphy niet exclusief voor zijn eigen diensten voorhouden. Concurrenten zullen de bibliotheek van animaties en filmpjes dus ook nog kunnen gebruiken.",Facebook koopt Giphy om Instagram nog populairder te maken
5ec80671656ebc99880e73d2,https://www.nieuwsblad.be/cnt/dmf20200516_04962545,2020-05-16T21:12:08.000Z,"Na het aflassen van het Eurovisiesongfestival dit jaar in Nederland, heeft European Broadcasting Union (EBU) zaterdagavond laten weten dat de editie van 2021 in de Ahoy Arena van Rotterdam zal plaatsvinden.\n\nDe Nederlandse stad zou deze maand de wedstrijd organiseren, maar het coronavirus besliste daar anders over. Nederland bleef kandidaat voor de editie 2021 en nu is de beslissing definitief genomen. Het liedjesfestival strijkt volgend jaar neer in de Ahoy Arena in Rotterdam.\n\nMartin Österdahl, de nieuwe Executive Supervisor van het Eurovisie Songfestival, zei zaterdagavond: “We zijn erg blij dat we nu verder kunnen gaan. Het is van cruciaal belang dat het Eurovisie Songfestival volgend jaar terugkeert, en we zijn verheugd over de nodige inzet van onze leden in Nederland om deze geliefde show weer bij het publiek over de hele wereld te brengen.”\n\nMeer details over het Eurovisie Songfestival 2021, inclusief data voor het evenement, zullen de komende weken en maanden worden vrijgegeven.",Het staat nu vast: Eurovisiesongfestival in 2021 in de Ahoy Arena van Rotterdam
5ec8067260653ee843c32728,https://www.gva.be/cnt/dmf20200521_04967450/europees-klimaat-wordt-steeds-gunstiger-voor-tijgermug,2020-05-22T03:00:00.000Z,"De opkomende klimaatopwarming brengt allerlei gezondheidsproblemen met zich mee. Zo evolueert Europa naar een perfecte habitat voor de tijgermug, die tropische ziektes kan dragen. De Molse onderzoeksinstelling VITO en het Zoerselse databedrijf Avia-Gis hebben kaarten samengesteld die de beleidsmakers moeten wakkerschudden.\n\nNet zoals een stijgende zeespiegel is ook een veranderende gezondheidstoestand een direct gevolg van de klimaatopwarming. Het pollenseizoen verschuift bijvoorbeeld en er zijn meer hittegolven. Ook de ...","Europees klimaat wordt steeds gunstiger voor tijgermug, zeker in onze steden"
5ec80672d884dd1dc9f12b95,https://www.tijd.be/r/t/1/id/10225007,2020-05-05T12:31:26.000Z,"De serieondernemer Christian Dumolin is een trekker van het consortium.\n\nDe Vlaamse overheid gunt een contract voor het nagaan van de contacten van coronapatiënten voor 100 miljoen euro aan een consortium rond IPG, het callcenter van ondernemer Christian Dumolin.\n\nMet enkele dagen vertraging is er witte rook over het contract dat de Vlaamse overheid uitschreef voor contactonderzoek bij coronapatiënten. Wie het coronavirus draagt, is besmettelijk vanaf 48 uur voor de symptomen opduiken, waardoor het essentieel is zijn sociale contacten in de dagen voor de symptomen na te gaan.\n\nVoor die opdracht kiest de Vlaamse overheid voor een consortium van callcenters en ziekenfondsen, ondersteund door consultant KPMG. Het politieke akkoord werd maandagavond bereikt, nu is het contract ook effectief vergund. De opdracht loopt zeven maanden, de Vlaamse overheid heeft er maximaal ruim 100 miljoen euro voor veil.\n\nRisicopersoon\n\nEen trekker van dat consortium is IPG, het callcenterbedrijf van de serieondernemer Christian Dumolin. Hij trok de twee zusterbedrijven In2Com en Call-IT mee in bad, maar reikte wegens de omvangrijke opdracht de hand naar drie andere grote spelers: Yource, Callexcell en N-Allo. Samen leveren ze 1.215 contactonderzoekers.\n\nWe zijn volgende week maandag zeker nog niet met 1.200 aan de slag. Christian Dumolin Serieondernemer\n\nZij moeten een gesprek voeren met de coronapatiënten om in kaart te brengen met wie ze contact hadden en wie de risicopersonen zijn. Zij krijgen een telefoontje met de vraag thuis in isolatie te gaan of - als het contact beperkt was - de basisregels te volgen.\n\nEen honderdtal contactonderzoekers is al aan het werk, vooral vanuit het Agentschap Zorg & Gezondheid. Zij moeten de voorgeschreven opleiding en de scenario's proefdraaien om de opdracht dan over te laten aan de callcenters, ziekenfondsen en KPMG.\n\nCrescendo\n\nVlaams minister van Welzijn Wouter Beke (CD&V) claimt in een persbericht dat het systeem vanaf 11 mei - wanneer de winkels weer opengaan - helemaal operationeel zal zijn. Toch is Dumolin daar in een reactie aan De Tijd voorzichtig over. 'We zijn volgende week maandag zeker nog niet met 1.200 aan de slag. Dat is iets wat crescendo moet gaan.'\n\nHoe contactonderzoeker te herkennen? Hoe kan u een contactonderzoeker herkennen als die u opbelt? Die vraag is pertinent om verwarring met oplichters, die van de gelegenheid gebruik maken om privé-info af te troggelen, te vermijden. Volgens Dirk Dewolf, de topman van het Agentschap Zorg & Gezondheid, zullen de contactonderzoekers altijd van een vast nummer bellen. Dat is 02/214.19.19.\n\nIn de commissie Welzijn van het Vlaams Parlement kwam extra verduidelijking over die capaciteitsdiscussie. Vanaf volgende week maandag zou de aanwezigheid van zeker 735 call center-medewerkers gegarandeerd zijn. Daarna kan verder opgeschaald worden, in functie van de noden.\n\nDe ziekenfondsen leveren in het consortium de tweede- en derdelijnsmedewerkers, die de telefoonoperatoren bijstaan als het gesprek niet volgens het script verloopt. 'Dat kan zijn bij een moeilijke sociale problematiek, of bij extra medische vragen', zegt Luc Van Gorp, voorzitter van de Christelijke Mutualiteit. Ook het netwerk van thuisverplegers wordt ingezet, om langs te gaan als iemand de telefoon niet opneemt.\n\nNooddecreet\n\nDeze week ligt er nog het nodige werk op de plank om maandag van start te kunnen gaan. De federale overheid werkt nog aan een dataplatform dat gebruikt zal worden voor het contactonderzoek. Tegelijk moet nog een Vlaamse nooddecreet goedgekeurd worden zodat de callcentermedewerkers in een geldig juridisch kader kunnen werken.",Vlaanderen trekt ruim 100 miljoen uit voor contactonderzoek
5ec80673b64548ac45316e24,https://www.tijd.be/r/t/1/id/10228428,2020-05-22T06:07:36.000Z,"Bruno Holthof, de Belg aan het hoofd van Oxford University Hospitals, houdt vast aan de timing om mogelijk tegen september een coronavaccin te hebben. Andere virologen waarschuwen voor te hoge verwachtingen. ‘Niet elk vaccin beschermt tegen virusverspreiding.’\n\nEind april leek het alsof de onderzoekers van Oxford University Hospitals de jackpot gewonnen hadden. De Belg Bruno Holthof, de CEO van het prestigieuze ziekenhuis, kondigde aan dat een vaccin tegen het coronavirus misschien tegen september al mogelijk zou zijn omdat de Oxford-wetenschappers voortbouwen op eerder werk rond het MERS-virus, ander dodelijk lid uit de coronafamilie. Dat basisvaccin is veilig bewezen voor de mens. In het Oxford-onderzoek was gebleken dat het vaccin met glans een test op zes ingeënte resusaapjes had doorstaan.\n\nDe druk op alle virusonderzoekers ter wereld om met hoopvol nieuws te komen is gigantisch hoog, dat voel ik zelf ook elk dag. Johan Neyts Viroloog KU Leuven\n\n'Alle aapjes die ons kandidaat-vaccin toegediend kregen en aan hoge dosissen van het coronavirus blootgesteld zijn, bleken een maand later kerngezond’, preciseerde Bruno Holthof eind april in De Tijd.\n\nDrie weken later klinkt her en der kritiek. Pas gepubliceerde technische details van de ‘apentest’ zouden volgens sommige Britse immunologen en virologen enigszins tegenvallen. Zo maakten alle ingeënte aapjes na de besmetting nog steeds virusdeeltjes aan. Bovendien was de viruslading in de neuzen van de gevaccineerde en niet-gevaccineerde dieren identiek. ‘Als dit bij mensen gebeurt, zou het vaccin de verspreiding van het virus niet tegengaan’, signaleerde de Britse hoogleraar moleculaire virologie Jonathan Ball.\n\nLongontsteking\n\nDe Leuvense viroloog Johan Neyts beaamt die bevinding. ‘Maar dat betekent niet dat het per se waardeloos is. Bij de apen werd een grote hoeveelheid van het virus rechtstreeks in de neus ingebracht, bij natuurlijke infectie bij de mens gaat het allicht om minder virus. Daar staat tegenover dat we van een goed vaccin verwachten dat het naast bescherming tegen de aandoening - bij Covid-19 in het ergste geval een longontsteking - ook de verspreiding van het virus tegengaat.'\n\nDe race naar een vaccin Onderzoeksinstellingen en farmabedrijven zijn bezig aan een mondiale wedloop naar een vaccin. Dit zijn de belangrijkste spelers, naast de tandem Oxford-AstraZeneca: Het Amerikaanse biotechbedrijf Moderna Therapeutics is, naast Oxford, de meest in het oog springende naam in de zoektocht naar een vaccin. Het publiceerde maandag beloftevolle testresultaten, maar werd daags nadien afgestraft op de beurs toen een medisch vakblad vraagtekens plaatste bij de studie die onvoldoende klinische data zou bevatten.\n\nHet Franse Sanofi werkt samen met het Britse GSK, dat een belangrijke vestiging heeft in Waver, aan een vaccin. Het wordt daarbij versterkt door het Amerikaanse biotechbedrijf Translate Bio, en krijgt, net als AstraZeneca, steun van Barda.\n\nDe Amerikaanse farmareus Johnson & Johnson - met de Belg Paul Stoffels als de wetenschappelijke chef - test nog op dieren en wil in september een proefvaccin toedienen aan 1.000 tot 2.000 mensen.\n\nHet Duitse farmabedrijf Biontech verwacht tegen eind juni, begin juli, de eerste resultaten van klinische tests. Voor de productie werken de Duitsers samen met het Amerikaanse Pfizer. Die zou onder meer ook in Puurs gebeuren, naast drie andere vestigingen van Pfizer in de VS.\n\nAndere namen zijn Curevac, Sinovac en Innovio Pharmaceuticals.\n\n‘Natuurlijk willen we allemaal het liefst zo’n zogenaamd ‘steriliserend vaccin’: geïnfecteerde mensen blijven dan niet alleen gezond, maar kunnen het virus ook niet meer doorgeven. Dat laatste is belangrijk omdat het nog wel even duurt voor we het merendeel van de wereldbevolking hebben ingeënt.’\n\nBruno Holthof zegt in een reactie aan De Tijd dat het ook nooit de bedoeling was te bewijzen dat de apen het virus niet doorgeven. ‘We wilden alleen nagaan of het vaccin de dieren beschermt tegen een zeer hoge dosis virus, zodat ze geen longontsteking kregen. Of ons kandidaat-vaccin er ook toe leidt dat ingeënte mensen het virus niet meer overdragen op anderen, moet blijken uit onze klinische tests.’\n\nDie tests zijn belangrijk om statistisch relevante resultaten te verkrijgen, bevestigt ook Neyts. ‘Het succes bij zes resusaapjes geeft hoop, maar het is hoogstens een indicatie van de werkzaamheid.’\n\nVrijwilligers\n\nHet Oxford-vaccin kreeg intussen groen licht van de Britse geneesmiddelenautoriteit voor een fase-2-test op 1.100 vrijwilligers in vier Engelse steden. De Britse geneesmiddelenautoriteit gaf Oxford ook al de toestemming om een fase-3-test (de laatste voor de commercialisering, red.) te starten bij 10.000 vrijwilligers. ‘De vaccinatie van die vrijwilligers start in juni. We zullen deels vaccineren in ‘hotspots’ (waar het coronavirus nog vlot de ronde doet, red.) als Zuid-Amerika en Afrika’, zegt Holthof. ‘In Engeland kunnen we niet zo snel meer werken, omdat het virus er niet meer zo vrij circuleert dankzij de doeltreffende lockdownmaatregelen.’\n\nHolthof blijft vasthouden aan de al eerder gecommuniceerde tijdslijn. ‘Een vaccin tegen september kan lukken als we de doeltreffendheid bij de mens de komende maanden aantonen.’\n\nJohan Neyts zou graag zien dat wetenschappers in alle stilte voortwerken en zich niet te veel aan de mouw laten trekken om positieve, maar voorlopige resultaten bekend te maken. ‘Ik begrijp het wel: de druk op onderzoeksgroepen en bedrijven overal ter wereld om met hoopvol nieuws te komen is gigantisch, dat voel ik zelf ook elk dag. Iedereen loopt op de toppen van zijn tenen.’\n\n‘Maar zo werkt wetenschap niet. Tussentijdse resultaten moeten in alle rust gecheckt worden door collega’s. Nu krijgen we vaak eerst een persbericht te zien, zonder de nodige wetenschappelijke info waarmee we de beweringen kunnen checken of nuanceren. Een deel van dat soort communicatie is ingegeven door instellingen of farmabedrijven die op zoek zijn naar financiële middelen, zoals subsidies of een kapitaalverhoging.'\n\nProductie\n\nDat geld is ook nodig omdat de vaccinproductie intussen volop draait. De vaccins voor de duizenden deelnemers aan de klinische tests van het Oxford-onderzoek zijn al beschikbaar. ‘Tegen september zijn zeker 20 miljoen dosissen klaar en ook voor de winter verwachten we geen probleem.'",‘Vaccinonderzoekers lopen op de tippen van hun tenen'
5ec80673765f26a05a74d02f,https://www.tijd.be/r/t/1/id/10228514,2020-05-21T23:03:01.000Z,"Het handelsinformatiekantoor Graydon stelt voor gezonde bedrijven de bedrijven in moeilijkheden te laten helpen. Door langere betalingstermijnen toe te staan kunnen ze duizenden faillissementen vermijden.\n\nAls de overheid ondernemers fiscaal aanmoedigt om solidair te zijn, kunnen duizenden bedrijven worden gered. Tot die conclusie komt de handelsdataspecialist Graydon in een voorstel om uitstel van betaling te faciliteren. ‘29 procent van de bedrijven in onze economie heeft goed weerstaan aan de impact van de coronacrisis en bezit nog aanzienlijke reserves’, zegt Eric Van den Broele, het hoofd van de studiedienst van Graydon. ‘Waarom kunnen we hun reserves niet inzetten ten dienste van de andere bedrijven die het moeilijk hebben?’\n\nGraydon stelt voor gezonde bedrijven aan te moedigen uitstel van betaling toe te kennen aan bedrijven die het moeilijker hebben. Ze zouden klanten 30 tot 90 dagen extra tijd kunnen geven om facturen te betalen. In ruil krijgt het bedrijf dat zich solidair toont van de overheid een fiscaal voordeel. Graydon stelt voor dat fiscale voordeel gelijk te stellen aan de rente die een bedrijf op dat geld zou kunnen verdienen gedurende de dagen waarin het uitstel van betaling toestaat.\n\nFiscaal voordeel\n\nDe maatregel zou bijna niets kosten aan de overheid, argumenteert Van den Broele, maar hij kan wel het leven redden van ondernemingen die op de rand van het faillissement staan. Behalve het fiscale voordeel zijn er nog twee belangrijke voordelen voor gezonde bedrijven die hun klanten wat financiële ademruimte gunnen. Ze dragen er toe bij dat die klanten solvabel blijven en ze creëren goodwill bij zakenpartners die niet zullen vergeten uit welke hoek ze tijdens deze crisis hulp kregen.\n\nFacturen later moeten aflossen helpt om de betalingsproblemen het hoofd te bieden die zich op dit moment stellen. Eric Van den Broele Hoofd studiedienst Graydon\n\n‘Net zoals de staatswaarborg voor bankenkredieten die tijdens de crisis werd ingevoerd, kan ook deze maatregel een enorm multiplicatoreffect hebben’, zegt Van den Broele. ‘Bovendien activeren we zo geld dat anders maar bleef slapen, dat in reserves gestoken zou worden zonder het productief te investeren.’\n\nOm te garanderen dat het systeem efficiënt werkt, stelt Graydon wel voor een paar drempels in te bouwen. Bedrijven die voor de crisis al in de problemen zaten, komen niet in aanmerking voor de gunstregeling. Volgens de cijfers van Graydon gaat het maar om 2,7 procent van de bedrijven en kan het geen probleem vormen die te lokaliseren. De maatregel die Graydon voorstelt, zou ook beperkt in de tijd zijn. Bedrijven kunnen het fiscaal voordeel bijvoorbeeld een jaar lang aanvragen voor de facturen waarop ze uitstel van betaling toestaan.\n\nSolidariteit\n\nDe regering-Wilmès werkt aan meerdere fiscale maatregelen om bedrijven op langere termijn wat ademruimte te geven en volgens Van den Broele is het uitstel van betaling daar een mooie aanvulling op. ‘Facturen later moeten aflossen helpt om de betalingsproblemen het hoofd te bieden’, zegt hij. ‘Het idee is nog nieuw, maar het is makkelijk uit te voeren. Het moedigt de solidariteit tussen ondernemers aan.’",‘Laat gezonde bedrijven de andere redden'
5ec80673b64548ac45316e25,https://www.tijd.be/r/t/1/id/10228435,2020-05-21T15:20:01.000Z,"Galapagos krijgt een tik op de beurs na nieuwe onderzoeksdata over filgotinib, zijn geneesmidddel tegen darmontstekingen. CEO Onno van de Stolpe behoudt evenwel alle vertrouwen in het middel. 'Als alles goed gaat, komt het middel volgend jaar op de markt, mogelijk rond de zomer.'\n\nDe koers van Galapagos gaat onderuit. Vindt u dat onterecht?\n\nOnno Van de Stolpe: 'Ik geef nooit commentaar op de beurskoers, of hij nu stijgt of daalt. De verwachtingen van investeerders over de colitis ulcerosastudie (colitis ulcerosa is een ontsteking van het slijmvlies van de dikke darm, red.) waren heel hoog. Men verwachtte dat filgotinib 'de bal uit het park zou slaan'.\n\n'De resultaten zijn goed, maar niet dramatisch beter dan die van Xeljanz, een middel uit dezelfde klasse van Pfizer. Al zijn de twee fase 3-resultaten lastig te vergelijken, omdat wij met filgotinib een moeilijkere patiëntenpopulatie hebben behandeld, een substantieel deel had voor filgotinib al twee andere medicijnen als behandeling gehad. Ik blijf evenwel alle vertrouwen hebben in filgotinib. We hebben nu vier keer een klinische fase 3 positief kunnen afsluiten met dit medicijn. Dat is een droom.'\n\nFilgotinib blijkt in dosissen van 100 mg niet te werken. Is dat geen probleem?\n\nVan de Stolpe: 'Wij hebben altijd ingezet op de dosis van 200 mg. Bovendien is het veiligheidsprofiel van de twee vergelijkbaar. We vertrouwen erop dat we de dosis van 200 mg goedgekeurd krijgen. De dosis van 100 mg kan mogelijk ook worden voorgeschreven. Die dosering kan in de onderhoudsfase, na de aanvangsfase van 200 mg, worden ingenomen.'\n\nOp welke termijn denkt u filgotinib goedgekeurd te krijgen?\n\nVan de Stolpe: 'Onze partner Gilead heeft het dossier in handen en analyseert de data nog verder. Vervolgens wordt een dossier opgesteld voor de goedkeuringsprocedure bij de Amerikaanse FDA en het Europeees Geneesmiddelenbureau EMA.'\n\n'Het hele proces tot aan de registratie neemt ongeveer een jaar in beslag. Als alles goed gaat, komt filgotinib voor colitis ulcerosa volgend jaar op de markt, mogelijk ergens rond de zomer.'\n\nIn de podcast 'De Tijd Vooruit' praat De Tijd-journalist Bert Rymen met Onno van de Stolpe over de exploderende kosten van onderzoek, de kostprijs van onze zorg en het ecosysteem van big farma.",'Alle vertrouwen in filgotinib'
5ec80673404b0dba70c1d881,https://www.tijd.be/r/t/1/id/10226140,2020-05-08T20:43:55.000Z,"De VRT draaide vrijdag proefopnames bij soap 'Thuis', om te kijken hoe er met de huidige beperkingen kan worden gefilmd.\n\nTelevisie was nooit populairder dan in deze moeilijke tijden. Maar achter de schermen kraakt het medium in zijn voegen. ‘Als we deze zomer niet kunnen draaien, komt er een mager tv-jaar aan.’\n\nHoe brengt u de lockdown door? De kans is groot dat het antwoord op die vraag luidt: voor een scherm. Wat betreft de kijkcijfers zijn het gouden tijden voor aanbieders van televisiecontent. ‘Over alle platformen heen kijken we anderhalf keer tot zelfs dubbel zoveel video als voor de coronacrisis’, zegt Lieven De Marez, mediaprofessor aan de UGent.\n\nDat we met zijn allen aan ons scherm gekluisterd zijn, lijkt goed nieuws voor de mediasector. Maar op langere termijn zet de coronapandemie het ecosysteem van televisie onder enorme druk, zowel inhoudelijk als financieel. Want hoe produceer je kwaliteitstelevisie van op anderhalve meter? En hoe betaal je dat, nu de traditionele manier van financiering - de advertentiemarkt - op apegapen ligt? Het is een vraagstuk waarover de hele mediasector zich momenteel het hoofd breekt.\n\n‘We bekijken productie per productie hoe we binnen de huidige beperkingen kunnen werken’, zegt Davy Parmentier, creatief directeur bij VTM. ‘Er is geen hapklaar antwoord dat je overal op kan toepassen. Grote studioshows als ‘The Voice Kids’ en ‘The Masked Singer’ staan of vallen met een livepubliek. Daarom overwegen we te werken met een studiopubliek van gezinnen die ver genoeg uit elkaar worden gezet. Dat vullen we dan aan met wat we ‘klein Vlaanderen’ noemen: een honderdtal gezinnen die thuis meekijken en televoten. We hopen dat we met die optelsom toch de sfeer van een grote publieksshow kunnen creëren.’\n\nWoestijnvis stampte met 'De Container Cup' in recordtempo een nieuw coronaconcept uit de grond.\n\nOok bij de VRT worden formats aangepast aan de pandemische realiteit. Een programma als ‘Blokken’ scheidt zijn kandidaten nu met plexiglas en de opnames van ‘De Campus Cup’ vinden plaats in een aangepaste versie, zonder publiek en met de nodige afstand. ‘In dat programma zit normaal een ronde waarin een student moet blokken terwijl er een hoop volk rond staat om hem of haar af te leiden’, zegt Eén-netmanager Olivier Goris. ‘Dat gaan we dus niet meer doen (lacht).’\n\nVoor Vier stampte het productiehuis Woestijnvis met ‘De Container Cup’ in recordtempo zelfs een coronaproof concept uit de grond, dat twee weken geleden op antenne ging (zie inzet).\n\nRode draad is dat alles wat binnen de gecontroleerde omgeving van een studio en in een strak geregisseerd kader kan worden opgenomen, met de nodige aanpassingen wel kan doorgaan. Maar lang niet alle soorten televisie vallen in die categorie.\n\n\n\nVechten en vrijen\n\nHet genre dat het hardst wordt getroffen, is fictie. Logisch, zegt Pieter Van Huyck, hoofd fictie bij het productiehuis De Mensen. ‘Elk verhaal dat nu zou worden opgenomen, is geschreven in precoronatijden. Dat bevat vechtscènes, liefdesscènes, groepsscènes, noem maar op. Een vrijscène op anderhalve meter filmen, hoe doe je dat?’\n\n\n\nTv is meer dan ooit nodig. Als infokanaal, maar ook om dit alles even te kunnen vergeten. Olivier Goris Netmanager Eén\n\nNiemand die het voorlopig weet. In de sector wordt wel volop overlegd over een kader dat moet toelaten te werken in de huidige omstandigheden. Dat gaat over het aantal mensen op de set beperken tot een minimum, voortdurend alles ontsmetten of de catering aanpassen van een buffet naar individuele porties.\n\n‘Binnen dat veiligheidsprotocol kan straks misschien nog iets gedraaid worden’, zegt An Jacobs, gedelegeerd bestuurder van sectorfederatie VOFTP. ‘Maar de realiteit is dat vooral heel veel niet kan, hoe ver je ook out of the box denkt. Tenzij je alles herschrijft. Of, zoals nu in China gebeurt, met je hele cast en crew maanden in quarantaine gaat. Maar dat is praktisch en financieel niet haalbaar in Vlaanderen.’\n\nDus kijkt iedereen voorlopig naar elkaar, in de hoop iets bij te leren. VTM hoopt bijvoorbeeld de opnames van de dagelijkse soap ‘Familie’ vanaf juni weer aan te vangen, met herschreven scenario’s en visuele trucs. Parmentier: ‘We zullen wat meer met suggestie moeten werken dan personages innig te laten kussen.’\n\nEn ook de Eén-evenknie ‘Thuis’ wordt een lab voor de sector. Gisteren organiseerde de VRT een proefopnamedag voor de soap, waarbij wordt gekeken hoe zo efficiënt mogelijk kan worden gedraaid. ‘Alles wat we daaruit leren, gaan we delen met de sector’, zegt Goris.\n\nSchermvullende weergave Mondmaskers op de set van 'Thuis'. ©© VRT 2020\n\n\n\n\n\nVraag is of de high end-fictie met die lessen veel opschiet. ‘Eigenlijk kan je voor een dramaserie nu maar een paar dingen doen’, zegt Van Huycke. ‘Ofwel herschrijf je je hele scenario om er de onmogelijke scènes uit te halen, maar dan offer je inhoudelijk en dramatisch heel veel op. Ofwel begin je van een wit blad om een aan de omstandigheden aangepast scenario te kunnen draaien. Ofwel situeer je je verhaal in een wereld waarin mensen zich gedragen zoals wij nu. Dan eindig je met een soort tijdsdocument dat kwalitatief heel hoogstaand kan zijn. Wij zijn daar ook vragende partij voor. Maar zoiets vraagt tijd, en niemand weet hoe deze crisis zal evolueren. Als een zender daar nu het fiat voor geeft, is het dan nog relevant wanneer het op de buis komt? Niemand die het weet.’\n\n‘We hebben de voorbije weken veel coronapitches gekregen, maar we hebben er geen enkele weerhouden’, zegt Parmentier. ‘Omdat je misschien ingehaald wordt door de realiteit, ja. Maar ook omdat we nu al een zekere coronamoeheid merken bij de kijker.’\n\n\n\nKaalslag\n\nDat alles plaatst het productielandschap in erg nauwe schoentjes. De programma’s die gemaakt kunnen worden, zijn duurder in productie door de veiligheidsmaatregelen. De rest ligt stil of raakt niet opgestart. En boven dat alles hangt nog eens een donkere financiële wolk, nu de advertentie-inkomsten op apegapen liggen. Dat wil zeggen dat zelfs nadat weer wordt opgestart, er waarschijnlijk minder geld is voor nieuwe producties. De sector houdt daarmee beter rekening als het ‘nieuwe normaal’, meent John Porter, CEO van Telenet.\n\n\n\nWe merken nu al een zekere coronamoeheid bij onze kijkers. Davy Parmentier Creatief directeur VTM\n\n‘Deze crisis zal een diepe impact hebben op onze sector’, zegt Porter, die via Telenet ook de eigenaar van zenders Vier en Vijf is. ‘Het zet een turbo op de digitale omslag die we al langer zien. Zelfs mijn 98-jarige grootmoeder kan sinds een paar weken om met apps als Instagram en WhatsApp. Die razendsnel stijgende digitale geletterdheid zal zorgen voor een verdere fragmentering van het tv-landschap, wat zich zal laten voelen in de advertenties op lange termijn.’\n\n‘We merken nu dat ere heel veel interesse is in lokale content, en daar willen we een grote rol in blijven spelen’, zegt Porter. ‘Maar we zullen beter moeten nadenken over hoe we ons geld besteden. Slimmer worden. Misschien is de tijd van de vele miljoenenproducties wel voorbij.’\n\n\n\nDe sector vreest dan ook een kaalslag. ‘Als we deze crisis willen overleven, zijn structurele maatregelen nodig’, zegt Jacobs. ‘Zo vragen we om het uitbreiden van de bestedingsverplichting (een deel van de omzet van wie video gebruikt moet geïnvesteerd worden in lokale content, red.) naar aanbieders van mobiele data, zoals Proximus en Telenet, voor wie videocontent steeds belangrijker wordt in hun aanbod. En ook het financieringssysteem van de taxshelter moet worden herbekeken, nu bedrijven nog amper winst maken. Zonder zulke maatregelen wordt een heropstart van onze sector onmogelijk.’\n\nRest de vraag hoeveel de kijker daarvan zal merken. In eerste instantie weinig, menen de zenders. Zowel Goris als Parmentier maken zich sterk dat ze genoeg programma’s op de plank hebben liggen om een tijdelijke disruptie van het aanbod op te vangen. Maar als deze crisis nog maanden sets lamlegt, dreigen wel gaten te vallen in de zendschema’s van de zenders. ‘Als alles tegen het najaar nog platligt, dan zullen de zendschema’s volgend jaar dunnetjes uitvallen’, zegt ook Porter.\n\nNiemand wil voorlopig uitgaan van dat scenario. ‘Iedereen werkt samen om er het beste van te maken in moeilijke omstandigheden’, concludeert Goris. ‘En terecht. Tv is meer dan ooit nodig. Als informatiekanaal, maar ook om dit alles even te kunnen vergeten.'","‘Een vrijscène met 1,5 meter afstand, hoe doe je dat?'"
5ec80673b64548ac45316e2f,https://www.tijd.be/r/t/1/id/10227446,2020-05-15T23:00:03.000Z,"De bedrijfsdata-expert Graydon berekende onlangs dat een kwart van de Belgische ondernemingen te krap bij kas zit om zonder problemen de activiteiten weer op te starten na de stilstand door het uitbreken van de corona-epidemie. De overheidssteun die verschaft wordt, volstaat in de meeste gevallen niet, waardoor er elders geld moet worden bijgetankt.\n\nHet is een mogelijkheid een beroep te doen op de aandeelhouders, maar kapitaalverhogingen voor een onderneming die het water aan de lippen staat, zijn doorgaans niet populair. Meer voor de hand ligt dat er geld wordt geleend.\n\nOmdat banken in de huidige omstandigheden niet laaiend enthousiast zijn om kredieten aan bedrijven toe te kennen, kwam minister van Financiën Alexander De Croo (Open VLD) op de proppen met zijn ‘bazooka’. Dat is een regeling waarbij de banken voor 50 miljard euro aan overbruggingskredieten met staatswaarborg ter beschikking stellen\n\nHet loopt volgens recente gegevens niet meteen storm voor die kredieten met staatsgarantie. Dat heeft waarschijnlijk veel te maken met het feit dat de overbruggingskredieten een maximumlooptijd van 12 maanden hebben. De huidige economische voorspellingen geven niet meteen aan dat we over een jaar opnieuw in rustig vaarwater zitten.\n\n\n\nOverheidswaarborg\n\nVlaanderen\n\n\n\nAls u het moeilijk hebt uw bank ervan te overtuigen om uw bedrijf een krediet toe te kennen, kunt u voor hulp aankloppen bij PMV, de Vlaamse overheidsinstantie die financiële ondersteuning aan ondernemers biedt.\n\n\n\nAls u een goed verdedigbaar dossier hebt, kan PMV zich borg stellen voor uw lening bij de bank. In principe is het gewaarborgde bedrag van de lening beperkt tot maximaal 750.000 euro voor kredietovereenkomsten en 500.000 euro voor leasingovereenkomsten. In een beperkt aantal gevallen kan het bedrag worden verhoogd tot 1,5 miljoen euro, maar daarvoor is goedkeuring nodig van Vlaams minister van Economie Hilde Crevits (CD&V).\n\n750.000 Voor kredietovereenkomsten stelt de Vlaamse overheidsinstantie PMV zich tot 750.000 euro borg voor uw lening bij de bank.\n\nDe waarborg is beperkt tot 75 procent van het bedrag van uw krediet. Voor die waarborg dient u een eenmalige premie te betalen. Die wordt berekend in functie van de omvang en de looptijd van de waarborg.\n\nDoor de coronacrisis besloot de Vlaamse overheid de bestaande waarborgregeling, met een capaciteit van 300 miljoen euro die al in de markt gezet was, uit te breiden met een coronacrisiswaarborg van 100 miljoen euro. De waarborgcapaciteit kan indien nodig verder worden uitgebreid.\n\nDe garantie kan ook worden gebruikt om voor bestaande niet-bancaire schulden (tot 12 maanden) een overbruggingskrediet te laten waarborgen. Bovendien halveert de kost van de waarborg voor de ondernemer: met de crisiswaarborg gaat die naar 0,25 procent.\n\nIn een beperkt aantal gevallen worden ook leningen van meer dan 1,5 miljoen euro gewaarborgd. In dat geval bedraagt de waarborg 80 procent van het geleende bedrag. De capaciteit van de waarborg wordt tijdelijk opgetrokken van 1,5 miljard euro naar 3 miljard euro.\n\n\n\nBrussel\n\n\n\nHet Brussels waarborgfonds beperkt de bedragen die worden gedekt tot 500.000 euro. In bepaalde gevallen kan dat bedrag wel worden overschreden, maar daarvoor moet de Brusselse regering haar toestemming geven. De waarborg heeft in de regel betrekking op 65 procent van het geleende bedrag, maar voor starters wordt dat opgetrokken naar 80 procent.\n\n\n\nNaar aanleiding van de coronacrisis heeft Brussel 2 miljoen euro extra uitgetrokken om bedrijven met een waarborg bij te staan.\n\n\n\nWin-winlening\n\nMaar u hoeft niet per se naar de bank om geld te lenen. Dat kan ook bij vrienden en familie. In Vlaanderen kan dat sinds 2006 met de win-winlening. Dat is een lening bij vrienden en familie die voor een deel wordt gegarandeerd door PMV.\n\n\n\nDe Vlaamse regering breidde onlangs de mogelijkheden van de win-winlening uit bij wijze van tegemoetkoming aan kleine ondernemers die door de coronacrisis in de financiële problemen komen. Voortaan kan de kredietnemer tot maximaal 300.000 euro ophalen, terwijl dat voordien begrensd was tot 200.000 euro. De geldschieter kan nu maximaal 75.000 euro inleggen, terwijl dat voordien maar 50.000 euro was.\n\nOok de looptijd werd flexibeler. Voordien stond de looptijd van de lening vast op acht jaar, maar vanaf nu kan de looptijd variëren van vijf tot tien jaar.\n\nDe overheidswaarborg bij een faillissement wordt uitgebreid van 30 naar 40 procent. Dat betekent dat bij een faillissement de uitlener 40 procent van zijn geld kan terugkrijgen via een belastingvermindering. De rente mag niet hoger zijn dan de wettelijke rentevoet die van kracht is op de datum waarop de win-winlening gesloten wordt en mag niet lager zijn dan de helft ervan. De wettelijke rentevoet wordt jaarlijks vastgelegd. Voor 2020 bedraagt de rentevoet minimaal 0,875 procent en maximaal 1,75 procent. Daarbovenop komt nog een jaarlijkse belastingkorting van 2,5 procent op het openstaande kapitaal.\n\n\n\nWin-winaandelen\n\nDe Vlaamse regering speelt ook met het idee om win-winaandelen mogelijk te maken. Die aandelen zijn dan een alternatief voor de lening waarmee de geldschieter tot het kapitaal van de onderneming toetreedt.\n\n\n\nNet als voor de lening zou een fiscaal voordeel van 2,5 procent van het ingelegde kapitaal worden verstrekt. De inleg zou maximaal 75.000 euro mogen bedragen. De voorbije week vernamen we bij het kabinet dat er op dit ogenblik nog geen vordering in het dossier zit.\n\nDe verbandkist voor zelfstandigen en ondernemingen\n\n\n\nZelfstandigen\n\nFederaal\n\nOverbruggingsrecht: een vorm van vervangingsinkomen voor zelfstandigen. Het gaat om een premie van 1.291 euro voor een zelfstandige zonder gezinslasten en 1.614 euro voor een met gezinslasten. Oorspronkelijk liep de maatregel tot eind april, maar hij werd verlengd tot eind mei.\n\nVoorafbetalingen: zelfstandigen krijgen een groter voordeel op voorafbetalingen. In het derde kwartaal stijgt dat van 2 naar 2,25 procent en in het vierde kwartaal van 1,5 naar 1,75 procent.\n\nRSZ: alle zelfstandigen mogen tot 15 juni een betalingsuitstel van één jaar aanvragen voor de voorlopige sociale bijdragen voor het eerste en tweede kwartaal van 2020.\n\n\n\nVlaams\n\nHinderpremie: winkeliers die moeten sluiten, kunnen een eenmalige hinderpremie van 4.000 euro aanvragen. Voor elke bijkomende sluitingsdag na 5 april geldt een dagvergoeding van 160 euro. Die premie is cumuleerbaar met het federale overbruggingsrecht.\n\nCompensatiepremie: voor winkels die openblijven en 60 procent omzetschade lijden tussen 15 maart en 30 april voorziet Vlaanderen ook nog in een compensatiepremie van 3.000 euro.\n\n\n\nBedrijven\n\nFederaal\n\nUitstel voor bedrijfskredieten: bedrijven en zelfstandigen die door de coronacrisis in de problemen komen, krijgen uitstel voor hun bedrijfskrediet tot 31 oktober. Er moet zes maanden geen kapitaal worden afgelost, de intresten blijven wel verschuldigd.\n\nOverbruggingskredieten: 50 miljard euro aan nieuwe overbruggingskredieten - voor maximaal 12 maanden - wordt gedekt door een garantieregeling die tussen de overheid en de banken is uitgewerkt.\n\nUitstel van belastingen en RSZ: er werden verschillende regelingen uitgewerkt voor bedrijven die door de coronacrisis zijn getroffen. Alles samen doet de federale overheid zo een fiscale verschuiving van liefst 4,5 miljard.\n\nVoorafbetalingen: voor vennootschappen die dit jaar geen dividend uitkeren of kapitaalverminderingen doen, wordt het voordeel voor voorafbetalingen in het derde kwartaal verhoogd van 6 naar 6,75 procent en in het vierde kwartaal van 4,50 naar 5,25 procent.\n\n\n\nVlaams\n\nUitbreiding waarborgen: de capaciteit van de Vlaamse waarborg voor bedrijfskredieten van meer dan 1,5 miljoen euro wordt verdubbeld van 1,5 miljard tot 3 miljard euro. Voor leningen onder 1,5 miljoen euro werd de capaciteit van 300 naar 400 miljoen euro uitgebreid.\n\nExtra leningen PMV: PMV trekt 250 miljoen uit voor leningen aan kmo’s. Die bedrijven moeten garanderen dat ze hun tewerkstelling op 80 procent houden of er weer naartoe willen brengen.\n\nOnroerende voorheffing: de onroerende voorheffing van bedrijven wordt pas na september geïnd, in plaats van dit voorjaar. Voor de navordering van registratierechten zijn afbetalingsplannen tot 48 maanden mogelijk.\n\n",Wat kunt u als ondernemer doen als de bank ‘nee' zegt?
5ec806738e00d85b900a4022,https://www.tijd.be/r/t/1/id/10227397,2020-05-15T09:44:26.000Z,"De Duitse economie, de grootste van de eurozone, kromp in het eerste kwartaal met 2,2 procent. Ook het cijfer voor het voorgaande kwartaal werd neerwaarts herzien, waardoor Duitsland in een recessie duikt.\n\nDat het immer punctuele statistiekbureau in Wiesbaden twee uur later dan normaal met het groeicijfer naar buiten kwam, wijst op de bijzondere tijden waarin we leven. Duitsland zag zijn economie in het eerste kwartaal met 2,2 procent terugvallen. Dat is de sterkste kwartaal-op-kwartaaldaling sinds de nasleep van de financiële crisis in 2009, toen de economie een krimp van 4,7 procent vertoonde.\n\nOok het cijfer voor het vierde kwartaal van 2019 werd neerwaarts bijgesteld naar -0,1 procent. Met twee opeenvolgende krimpcijfers zit Duitsland technisch gesproken in een recessie.\n\nJaar op jaar slonk de economie met 2,3 procent. Uit de data blijkt dat alleen de bouw en de publieke uitgaven groeiden. De private consumptie, de investeringen en de export droegen negatief bij aan het cijfer.\n\nStimulus\n\nMet een kwartaalkrimp van 2,2 procent is Duitsland een sterkhouder in de eurozone, die volgens de eerste schatting op een krimp van 3,8 procent afstevent in het eerste kwartaal. In Frankrijk (-5,8%) en Italië (-4,7%) is de balans nog slechter.\n\n'Dat Duitsland het beter doet dan de meeste andere eurolanden biedt weinig troost', zegt Carsten Brzeski, de hoofdeconoom van ING Duitsland. 'Er zitten nog maar twee weken van lockdownmaatregelen in het cijfer. Het zal nog stukken erger worden voor het beter wordt.'\n\nDuitsland kampt nu met meer structurele zwaktes dan ten tijde van de financiële crisis. Carsten Brzeski Hoofdeconoom ING\n\nVoor het tweede kwartaal voorspellen economen een Duitse krimp van 9 procent. Dat is minder erg dan het gemiddelde in de eurozone (-12,5%). Tijdens de bankencrisis wist Duitsland sneller dan andere lidstaten uit het dal te klimmen. De vraag is of dat ook nu het geval zal zijn.\n\n'We mogen zeker geen hubris krijgen', zegt Brzeski daarover. 'Deze crisis is er een met meer structurele zwaktes. Bij de bankencrisis bevond Duitsland zich aan het begin van een opwaartse cyclus. Nu zitten we aan het einde van een zeer mature cyclus. Bovendien waren de Aziatische landen in de bankencrisis weinig getroffen en vuurden ze mee het Duitse herstel aan. Dat zal nu niet het geval zijn.'",Duitsland duikt in recessie
5ec80674404b0dba70c1d88d,https://www.tijd.be/r/t/1/id/10227820,2020-05-18T15:38:20.000Z,"Cybercriminelen maken gestolen bedrijfsdata steeds vaker publiek om de druk om te betalen op te voeren. Belgische bedrijven zijn kwetsbaar voor dergelijke afpersing.\n\nAls u straks in de boulevardpers smeuïge verhalen leest over celebrity's als Lady Gaga, Drake of Madonna, heeft u dat mogelijk te danken aan een groep hackers. Zij braken recent in op het netwerk van het New Yorkse advocatenkantoor Grubman Shire Meiselas & Sacks, dat veel sterren onder zijn cliënteel heeft. De hackers gingen naar eigen zeggen aan de haal met 756 gigabyte aan vertrouwelijke documenten.\n\nHet gaat om een aanval met ransomware, kwaadaardige software die de bestanden van het slachtoffer versleutelt. De bestanden worden pas vrijgegeven als het slachtoffer een bedrag overmaakt aan de hackers. Steeds vaker voeren de aanvallers de druk op door de data beetje bij beetje te laten uitlekken.\n\nPink\n\nOok de hackers van het New Yorkse advocatenkantoor plaatsten een selectie van hun buit online. Betaalt het kantoor de gevraagde 42 miljoen dollar niet, dan dreigen ze ermee meer informatie te publiceren. Het is het virtuele equivalent van de afgesneden pink die ontvoerders vroeger wel eens durfden op te sturen om de druk om losgeld te betalen op te voeren.\n\n1.509 CYBERAANVALLEN 1.509 Belgische bedrijven gebruikten vorig jaar de online tool ID Ransomware, wat betekent dat ze het slachtoffer waren geworden van een ransomware-aanval.\n\nOok in ons land dook onlangs een geval op van die praktijk, die experts bestempelen als ‘double extortion’ of dubbele afpersing. De hackersgroep Maze kon data bemachtigen van het Belgische accountancykantoor HLB Belgium en plaatste een deel daarvan op een publieke website.\n\nVoorlopig spreken experts nog niet van een algemene trend in ons land. ‘Maar de aangiftes liggen in ons land ook erg laag. Er is een groot ‘dark number’ van onbekende slachtoffers’, zegt de securityconsultant Tim Cools van de ICT-dienstverlener Ordina Belgium. ‘Belgische bedrijven zijn nog altijd veel slechter voorbereid op aanvallen dan bijvoorbeeld Nederlandse.’\n\nVruchtbaar\n\nCijfers uit de securitywereld geven aan dat ons land een vruchtbare bodem is voor ransomwareaanvallen. Volgens een onderzoek door het beveiligingsbedrijf Sophos werden vorig jaar 59 van de 100 ondervraagde Belgische bedrijven het slachtoffer van een ransomwareaanval. Alleen in India, Brazilië en Turkije werden meer bedrijven aangevallen. Slechts een kwart van de Belgische slachtoffers slaagde erin de aanval af te weren.",Cybercriminelen laten steeds vaker bewust data lekken
5ec80674404b0dba70c1d88e,https://www.tijd.be/r/t/1/id/10227234,2020-05-14T17:06:56.000Z,"Pexip onderscheidt zich van Zoom (foto) met een grotere focus op veiligheid en databescherming.\n\nHet Noorse videoconferentiebedrijf Pexip heeft zijn eerste beursdag in Oslo afgesloten met bijna 40 procent winst. Pexip speelt handig in op de zwakke plekken van bekende videobelplatformen.\n\nZoom, Teams, Hangouts of toch maar Skype? U herkent ongetwijfeld de discussies met vrienden en collega’s over welk platform nu het best geschikt is voor een online meeting of een virtuele aperitief.\n\nVeel IT-managers krabben zich echter in het haar door het plotse succes van videobellen. In veel organisaties worden verschillende platformen door elkaar gebruikt, wat de technische ondersteuning en de beveiliging niet eenvoudiger maakt. Ook voor videogesprekken met externe partijen is het zoeken naar een oplossing die voor iedereen werkt.\n\nDaarom verbaast het niet dat beleggers zo enthousiast zijn over Pexip. Het Noorse bedrijf bouwde een softwareoplossing (met de naam ‘Infinity’) die een brug kan slaan tussen allerlei bestaande systemen en platformen. Met de ‘middleware’ kun je met eender welk toestel en platform met anderen videobellen, via dezelfde herkenbare en intuïtieve interface.\n\nMercedes\n\nOok andere bedrijven, zoals het Amerikaanse BlueJeans, brengen zulke oplossingen op de markt. ‘Maar Pexip is wel een erg mooie app met zijn focus op gebruiksgemak en veiligheid. In autotermen noem ik het soms de Mercedes van het videobellen’, zegt Bjorn Heisterkamp van Dekom, dat bedrijven adviseert over videoconferentieoplossingen.\n\nDe Noren spelen goed in op de trend dat vergaderingen veel meer virtueel en van op verschillende locaties plaatsvinden. ‘Veel bedrijven werken nog met oudere videoconferentiesystemen, van merken als Tandberg of Polycom, en zoeken een oplossing waarmee ze ook calls kunnen opzetten met andere systemen en met webplatformen zoals Skype of Zoom', zegt Heisterkamp.\n\nVeiligheid\n\nPexip, in 2013 opgericht door ex-werknemers van de Amerikaanse netwerkreus Cisco en het Noorse Tandberg, heeft ook nog een andere troefkaart: zijn focus op databescherming en veiligheid. Gebruikers kunnen ervoor kiezen gesprekken niet via de publieke cloud, maar via eigen servers te laten verlopen.\n\n‘Het onderscheidt zich daarin van Zoom, dat zich toch wat misdragen heeft in de omgang met de Europese dataregels GDPR’, zegt Heisterkamp. Onlangs raakte bekend dat Zoom data van gebruikers zonder hun toestemming doorgaf aan Facebook, en dat het datacenters gebruikt in China. Enkele organisaties hebben hun werknemers zelfs verboden Zoom nog te gebruiken.\n\nToch is niet iedereen ervan overtuigd dat de middleware van Pexip een blijver wordt. ‘Ik verwacht dat ze enkele jaren een belangrijke rol spelen, maar dat hun oplossing op termijn minder relevant wordt’, zegt Kris Spruyt, general manager van de audiovisuele integrator BIS Econocom. ‘Cisco en Microsoft beheren vandaag twee van de belangrijkste platformen, Webex en Teams. Ze werken aan een directe interface, waardoor de tussenlaag van Pexip overbodig kan worden. Je ziet nu al dat hardwaremakers als Logitech of Crestron daar handig op inspelen: ze ontwerpen apparatuur die volledig compatibel is met Microsoft Teams.’\n\nImec\n\nMaar intussen is de Noorse software een goede oplossing om oudere systemen met elkaar te doen praten. ‘Het Leuvense onderzoeksinstituut Imec bijvoorbeeld gebruikt Pixep om de link te leggen tussen zijn Cisco-toestellen en Microsoft Teams, dat de standaardtool wordt voor de hele organisatie’, zegt Spruyt.",Noorse bruggenbouwer in videobellen knalt beurs binnen
5ec80674404b0dba70c1d890,https://www.tijd.be/r/t/1/id/10226554,2020-05-12T12:28:31.000Z,"Het advieskantoor HLB Belgium is de voorbije dagen het slachtoffer geworden van een aanval met ransomware. Daarbij zijn data uitgelekt.\n\nDe aanval op HLB Belgium werd eerst gemeld door de nieuwssite ITWire en werd aan De Tijd bevestigd door managing partner Patrick Van Impe. ‘We nemen deze cyberaanval zeer ernstig en betreuren dat dit kon gebeuren’, zegt hij.\n\nRansomware of gijzelsoftware is malware die bestanden op het netwerk versleutelt, zodat gebruikers ze niet meer kunnen openen. De aanvallers vragen vervolgens meestal losgeld aan het slachtoffer in de vorm van bitcoins of een andere digitale munt.\n\nHet slachtoffer, HLB Belgium, verkoopt juridische en financiële diensten zoals accountancy, audits, juridisch en fiscaal advies. Met zowat 90 werknemers is het een middelgrote speler. HLB Belgium heeft vestigingen in Kortrijk, Luik, Charleroi, Brussel en Antwerpen.\n\nDatalek\n\nVolgens Van Impe bleef de schade als gevolg van de aanval beperkt. ‘In samenspraak met onze IT-partners hebben we onmiddellijk maatregelen getroffen om de impact voor onze medewerkers en zakenpartners zo veel mogelijk te beperken. De restore van gescande data is met succes gerealiseerd en de systemen zijn opnieuw operationeel’, zegt hij.\n\nToch kon niet voorkomen worden dat vertrouwelijke data zijn uitgelekt. De hackers plaatsten een bestand online van ongeveer 70 megabyte met vertrouwelijke mails, zakelijke contracten en andere documenten. De cybercriminelen doen dat doorgaans om te bewijzen dat ze de data van het bedrijf in handen hebben gekregen, om vervolgens te dreigen dat ze meer data zullen lekken als er niet betaald wordt.\n\n'Als HLB niet betaalt, zullen andere gestolen data ook gepubliceerd worden, waarschijnlijk in schijven om de druk geleidelijk op te voeren', zegt specialist Brett Callow van securitybedrijf EMSI Soft. HLB Belgium zelf spreekt in een reactie aan De Tijd van een ‘minimale dataset’ die is uitgelekt. De bedrijven die bij het lek betrokken zijn, werden allemaal op de hoogte gebracht.",Accountingfirma HLB Belgium getroffen door ransomware
5ec80674404b0dba70c1d895,https://www.tijd.be/r/t/1/id/10224674,2020-05-04T09:39:06.000Z,"De Hasseltse IT-groep Cegeka neemt de dataconsultant Finavista uit Utrecht over. Het wordt een aanvulling op de recent sterk uitgebreide Nederlandse IT-poot.\n\nFinavista is gespecialiseerd in het beheer van data in een organisatie, zoals het bewaken van een goede datakwaliteit, het rechtenbeheer rond de toegang, en de migratie van data. Finavista levert advies en diensten, maar ontwikkelde ook een eigen ‘no code’ softwareplatform dat bedrijven toelaat data-oplossingen te bouwen zonder software-ontwikkelaars.\n\nKlanten zijn verzekeraars en pensioenorganisaties, logistieke bedrijven, zorginstellingen en overheidsorganisaties. Het bedrijf uit Utrecht telt 35 werknemers en blijft onder de eigen naam werken. Het overnamebedrag wordt niet genoemd.\n\n‘De overname van Finavista past in onze strategie om in te spelen op de steeds grotere rol die data spelen in de beslissingen die een organisatie dagelijks moet nemen’, zegt Stijn Bijnens, de ex-techondernemer en voormalige LRM-topman die sinds begin 2019 CEO is van Cegeka.\n\nBijnens zette nog maar enkele maanden geleden zijn handtekening onder de grootste Nederlandse deal van Cegeka: de overname van KPN Consulting, de dienstenpoot van de telecomgroep KPN. Die deal verdubbelde de Nederlandse omzet in één klap tot meer dan 200 miljoen euro, waardoor het land goed is voor bijna een derde van de groepsomzet.\n\nOok de overname van KPN Consulting was al grotendeels ingegeven door de groeiende vraag bij bedrijven naar advies en oplossingen om beter met hun data om te gaan. Cegeka zei toen dat snel nieuwe overnames in Nederland zouden volgen, en voegt nu de daad bij het woord.",Cegeka koopt Nederlandse dataspecialist Finavista
5ec80674765f26a05a74d045,https://www.tijd.be/r/t/1/id/10228096,2020-05-19T15:23:25.000Z,"De Britse luchtvaartmaatschappij easyJet wordt in het midden van de coronacrisis getroffen door een gigantisch datalek. Chinese hackers zouden achter de aanval zitten.\n\nHackers kregen de gegevens van meer dan 9 miljoen easyJet-klanten in handen. Ze stalen onder meer e-mailadressen en reisplannen, bevestigt het bedrijf dinsdag.\n\nBij 2.208 klanten maakten de daders ook creditcardgegevens buit. Paspoortgegevens zouden niet zijn buitgemaakt. Volgens de vliegmaatschappij zijn er geen aanwijzingen dat persoonlijke informatie is misbruikt. Informatie over reisplannen kan wel worden gebruikt voor phishing, waarbij mensen schadelijke maar echt ogende links toegestuurd krijgen.\n\nEasyJet zegt dat het al contact heeft opgenomen met de mensen van wie de creditcarddata waren buitgemaakt, en dat het in de komende dagen de anderen informeert. 'Als we geen contact met je opnemen, is er geen toegang geweest tot je informatie', stelt het bedrijf.\n\nEasyJet spreekt van 'een aanval van een erg geavanceerde bron'. Het persbureau Reuters meldt op basis van bronnen rond het dossier dat de aanval door Chinese hackers zou uitgevoerd zijn. Die zouden de voorbije maanden al meerdere luchtvaartmaatschappijen hebben beroofd van data.\n\nCorona\n\nDe hacking komt voor easyJet op een heel slecht moment. Net als andere luchtvaartmaatschappijen wordt het keihard getroffen door de coronacrisis. Daardoor moest ook easyJet zijn vloot weken aan de grond houden.",Hackers stelen 9 miljoen klantengegevens van easyJet
5ec80674b64548ac45316e49,https://www.tijd.be/r/t/1/id/10228366,2020-05-20T15:58:20.000Z,"In heel wat Latijns-Amerikaanse landen blijven de markten ook tijdens lockdowns open, waardoor ze uitgroeien tot broeihaarden van de coronapandemie.\n\nTerwijl de coronastorm in Azië, Europa en de Verenigde Staten aan kracht ingeboet heeft, haalt hij dezer dagen ongenadig uit in Latijns-Amerika. 'We zijn in oorlog en we staan er slecht voor.'\n\nHet coronavirus lijkt niet van plan ook maar één regio te sparen in zijn raid over de planeet. Nadat Sars-CoV-2 eerder een verwoestend spoor getrokken heeft door Azië, Europa en Noord-Amerika, lijkt het longvirus zijn pijlen nu gericht te hebben op Latijns-Amerika.\n\nDe afgelopen weken is Brazilië bijna achteloos uitgegroeid tot het nieuwe wereldwijde epicentrum van de gezondheidscrisis met meer dan 270.000 geregistreerde besmettingen en zowat 18.000 doden. Intussen slaat Covid-19 ook steeds genadelozer toe in andere delen van de regio.\n\nVolgens data van de gerenommeerde Johns Hopkins University telden Latijns-Amerika en de Caraïben woensdagmorgen 565.000 bevestigde coronagevallen. Meer dan 31.000 inwoners van het gebied zijn al bezweken aan de longziekte.\n\nAan kracht winnen\n\nIn de ranking van zwaarst getroffen landen delen Peru en Mexico met Brazilië het podium. Een strikte lockdown ten spijt overschreed Peru de drempel van 100.000 besmettingen. Mexico en nummer vier Chili rondden de kaap van 50.000 geregistreerde patiënten. Ook in Ecuador en Colombia bezorgt het virus de beleidsmakers steeds meer hoofdbrekens. En in Nicaragua is het aantal infecties in geen tijd vertienvoudigd.\n\n565.000 Geregistreerde besmettingen in Latijns-Amerika Volgens data van de gerenommeerde Johns Hopkins University telden Latijns-Amerika en de Caraïben woensdagmorgen 565.000 bevestigde coronagevallen. Meer dan 31.000 inwoners van het gebied zijn bezweken aan de longziekte.\n\nDat de coronastorm aan kracht wint in het gebied, mag op het eerste gezicht verbazen. 'De Latijns-Amerikaanse landen legden het internationale vliegverkeer op hetzelfde moment aan banden als de Verenigde Staten en Europa. Vrijwel gelijktijdig voerden ze richtlijnen rond social distancing en lockdowns in', zegt Marcos Espinal, directeur van het departement Overdraagbare Ziektes bij de Pan American Health Organization.\n\nDie ingrepen hebben volgens hem de grootschalige verspreiding van het coronavirus in Latijns-Amerika vertraagd. 'Toch krijgt de regio nu ook een golf over zich heen', stelt de voormalige medewerker van de Wereldgezondheidsorganisatie vast.\n\nFysiek contact\n\nEen resem factoren verklaren die tendens. Fysiek contact zit sowieso veel meer ingebakken in de Latijnse cultuur. In sommige landen hielp het gedrag van presidenten ook niet echt om de bevolking te sensibiliseren voor de gevaren van de longziekte. Zo loochenen de leiders van Brazilië en Mexico, de ultrarechtse Jair Bolsonaro en de links-populistische Andrés Manuel López Obrador, de ernst van de situatie.\n\nDe Latijns-Amerikaanse landen legden het internationale vliegverkeer op hetzelfde moment aan banden als de Verenigde Staten en Europa. Vrijwel gelijktijdig voerden ze richtlijnen rond social distancing en lockdowns in. Marcos Espinal Directeur departement Overdraagbare Ziektes bij de Pan American Health Organization\n\nRijke Latijns-Amerikanen hebben er bovendien wel vaker een handje van weg om door de overheid opgelegde regels aan hun laars te lappen. De minder gegoede gezinnen zijn voor hun levensonderhoud dan weer erg afhankelijk van dagarbeid of straatventen. Een dag in quarantaine komt neer op een dag zonder inkomsten.\n\n'Latijns-Amerika is de meest ongelijke regio ter wereld. Dat feit bemoeilijkt voor politieke leiders de evenwichtsoefening tussen de bescherming van de volksgezondheid en het vrijwaren van economische groei. Met strikte lockdowns, de instelling van een avondklok en de verplichte sluiting van bedrijven dreigen miljoenen mensen extra in de armoede te belanden', legt Espinal het dilemma uit.\n\nFruitmarkt\n\nWellicht speelden ook markten een cruciale rol in de opmars van Covid-19 in Latijns-Amerika. Zelfs in landen met de striktste quarantainemaatregelen, zoals Peru, konden marktkramers elke dag hun waren blijven aanbieden aan hun klanten.\n\nWe zijn in oorlog en we staan er slecht voor. Pilar Mazzeti Hoofd Covid-19-taskforce Peruaanse regering\n\n'Een sluiting is niet aan de orde want markten zijn een onontbeerlijke schakel in onze voedselketen', betogen de regionale overheden. De regels rond social distancing of elementaire hygiëne lijken er evenwel niet van tel. Laat staan dat mondmaskers verplicht zijn voor marktkramers of klanten.\n\nMet alle gevolgen van dien. Uit onderzoek in de Peruaanse hoofdstad Lima bleek enkele dagen geleden dat liefst 79 procent van de kramers op de belangrijkste fruitmarkt met corona besmet is. 'Niemand weet hoelang het virus er al rondwaart en hoeveel mensen de marktkramers geïnfecteerd hebben. Een nieuwe coronaopstoot lijkt niet te vermijden', vreest Eduardo Zegarra, onderzoeker van de denktank Grade in Lima.\n\nNoodkreten\n\nDe situatie op de fruitmarkt is tekenend voor heel Latijns-Amerika. Omdat de testcapaciteit in de regio ondermaats is, vrezen gezondheidsexperts dat de longziekte al veel wijder verspreid zit dan de officiële cijfers aangeven.\n\nLatijns-Amerika is de meest ongelijke regio ter wereld. Met strikte lockdowns, de instelling van een avondklok en de verplichte sluiting van bedrijven dreigen miljoenen mensen extra in de armoede te belanden. Marcos Espinal Directeur departement Overdraagbare Ziektes bij de Pan American Health Organization\n\nNoodkreten uit ziekenhuizen lijken dat vermoeden te bevestigen. In de Chileense hoofdstad Santiago zijn meer dan 90 procent van de bedden op de afdeling intensieve verzorging bezet. In Lima gaat het om acht op de tien bedden.\n\nDokters trekken aan de alarmbel. Door besparingsrondes in de voorbije jaren hebben ze geen of onvoldoende beschermingsmateriaal en niet de juiste of onvoldoende apparatuur en medicatie ter beschikking. Veel patiënten raken zelfs nooit tot in het ziekenhuis. 'We zijn in oorlog en we staan er slecht voor', duidde dokter Pilar Mazzeti, het hoofd van de Covid-19-taskforce van de Peruaanse regering, de ernst van de situatie enkele dagen geleden.",Corona raast als verwoestende storm over Latijns-Amerika
5ec8067560653ee843c32767,https://www.standaard.be/cnt/dmf20200522_04968034,2020-05-22T12:08:00.000Z,"Egbert Lachaert volgt Gwendolyn Rutten op als voorzitter van Open VLD. Hij behaalde in de eerste ronde van de voorzittersverkiezing meer dan 60 procent van de stemmen.\n\nIn totaal 16.129 partijleden brachten een geldige stem uit. Lachaert kreeg 9.781 stemmen achter zijn naam, goed voor 61 procent van de stemmen. Dat is ruim twee keer meer dan zijn dichtste rivaal Bart Tommelein. Els Ampe overtuigde iets meer dan 7 procent van de Open VLD'ers om voor haar te stemmen. Ondernemer Stefaan Nuytten bleef steken op net geen 2 procent.\n\n'We sluiten een hoofdstuk af van onze liberale partij, en er opent zich een nieuw hoofdstuk', zei Lachaert in zijn dankwoord. Hij vindt het tijd om 'een aantal accenten' te leggen in de boodschap van zijn partij, en 'tegelijk verbredend te werken'. 'We willen een breed liberalisme uitdragen, dat een brede groep in de samenleving kan verbinden.' Hij wil daar 'eensgezind' met de partij aan werken.\n\nDit najaar wil hij een aantal congressen 'om de structuur en de inhoud van de partij opnieuw scherp te zetten'. Hij verwees ook naar een mogelijke naamsverandering, maar zei dat daar 'nog lang' over gepraat moet worden.\n\nDroomscenario\n\n‘Dit is een droomscenario’, zegt Lachaert in het VTM Nieuws. Weinigen hadden verwacht dat hij in deze eerste ronde Bart Tommelein zo’n nederlaag zou toedienen. Lachaert gaf net voor het bekendmaken van de resultaten nog aan dat hij ervan uitging dat een tweede stemronde nodig zou zijn.\n\nOmdat hij echter meer dan 50 procent van de stemmen binnenhaalde, is die tweede ronde overbodig. Lachaert kon op de steun rekenen van boegbeelden als vicepremier Alexander De Croo en Kortrijks burgemeester Vincent Van Quickenborne.\n\nLachaert mocht de felicitaties van zijn medekandidaten in ontvangst nemen. 'De democratie heeft zich duidelijk uitgesproken', zei Tommelein, die pleitte voor 'een breed volksliberalisme'. Els Ampe gaf aan 'voor de basis te blijven knokken'. Nuytten drukte zijn vertrouwen uit in hoe Lachaert de relance na de coronacrisis zal aanpakken.\n\n'Brede coalitie'\n\nAls kersvers voorzitter zal Lachaert aanschuiven aan de prille onderhandelingen voor een nieuwe regering. ‘Ik ga daar naartoe zonder exclusieven', zei hij ook in het VTM Nieuws. 'De inhoud telt. Er ligt vandaag geen enkele coalitie voor het rapen. Begin september moeten we absoluut een regering hebben en die mag heel breed zijn.'\n\nDe Croo ondervoorzitter\n\nOpen VLD koos vandaag ook een nieuw partijbestuur. Daarin weinig vernieuwing, maar vooral de gevestigde waarden. Omdat Alexander De Croo daarvoor de meeste stemmen haalde, wordt hij automatisch ondervoorzitter van de partij. De Croo sprak tijdens de voorzitterscampagne openlijk zijn steun uit voor Lachaert. Het duo heeft zo alle sleutels in handen om de partij naar hun hand te zetten.\n\nEls Ampe haalde nipt het partijbestuur. Ampe werkte met haar opmerkelijke voorzitterscampagne heel wat Open VLD’ers op de zenuwen, maar zal dus ook zetelen in het partijbestuur. Een andere opvallende naam in het partijbestuur is Frank Dewael, de zoon van Patrick Dewael en schepen in Hasselt. Volgens de statuten moet elke provincie vertegenwoordigd zijn door twee niet-mandatarissen op nationaal niveau.\n\nZo komen er drie vaders met hun zoon in het partijbestuur. Naast het geslacht Dewael, zetelen ook het geslacht De Gucht en het geslacht De Croo in het hoogste orgaan.\n\nMannenclubje\n\nDe voorzittersverkiezing bij Open VLD was de laatste van een hele rist verkiezingen sinds mei vorig jaar. Opvallend is dat het clubje partijvoorzitters een echte mannenclub is, nu met Egbert Lachaert ook een man in de voetsporen van Gwendolyn Rutten treedt.\n\nEen uitzondering vormen de groenen. Meyrem Almaci haalde het vorig jaar in de voorzittersverkiezingen van Björn Rsozka en Ecolo wordt geleid door het duo Jean-Marc Nollet en Rajae Maouane.\n\nLachaert is momenteel fractieleider van Open VLD in het parlement. Of hij die functie zal blijven uitvoeren, is nog onduidelijk. Daarnaast is hij ook eerste schepen in het Oost-Vlaamse Merelbeke.",Egbert Lachaert nieuwe voorzitter Open VLD: 'Openen nieuw hoofdstuk'
5ec806757db77e056c19b839,https://www.standaard.be/cnt/dmf20200519_04965314,2020-05-19T11:26:00.000Z,"Hackers hebben bij vliegtuigmaatschappij easyJet toegang gekregen tot mailadressen en reisplannen van 9 miljoen klanten. Bij 2.208 klanten maakten de daders ook creditcardgegevens buit, dat maakte easyJet dinsdag bekend.\n\nHet is onduidelijk wie achter de grote dataroof zit, maar easyJet spreekt van ‘een aanval vanuit een zeer geavanceerde bron’.\n\nVolgens de vliegmaatschappij zijn er geen aanwijzingen dat persoonlijke informatie is misbruikt. Informatie over reisplannen kan wel worden gebruikt voor phishing, waarbij mensen schadelijke maar echt ogende links toegestuurd krijgen. De ceo van Easyjet, Johan Lundgren, roept de klanten op om waakzaam te zijn.\n\nEasyJet zegt dat het al contact heeft opgenomen met de mensen van wie de creditcardgegevens zijn buitgemaakt, en dat het in de komende dagen de anderen informeert. 'Als we geen contact met je opnemen, is er geen toegang geweest tot je informatie', laat easyJet weten.\n\nHet bedrijf zegt het cybersecuritycentrum van de Britse overheid en de Britse privacywaakhond op de hoogte te hebben gebracht.",Hackers stelen creditcard-gegevens van duizenden easyJet-klanten
5ec806757db77e056c19b83c,https://www.standaard.be/cnt/dmf20200518_04964571,2020-05-18T20:14:00.000Z,"Proximus krijgt van de Gegevensbeschermingsautoriteit (GBA) een recordboete van 50.000 euro voor een belangenconflict bij zijn Data Protection Officer (DPO). Dat meldt L’Echo.\n\n‘De DPO wordt verondersteld een gids te zijn in deze procedures. Je kan niet de raadgever zijn én degene die de beslissing neemt zoals bij Proximus het geval was’, zegt Hielke Hijmans, de directeur van de geschillenkamer van de GBA.\n\nDe DPO is de persoon die binnen het bedrijf verantwoordelijk is voor de goede implementatie van de GDPR-verordening.\n\nProximus heeft een maand om in beroep te gaan bij het Marktenhof, maar heeft aangekondigd de beslissing te zullen respecteren. ‘Op basis van het lezen van de motivering blijven we ervan overtuigd dat wat we hebben geïmplementeerd op het niveau van onze DPO voldeed aan de GDPR-vereisten. De geschillenkamer van de GBA heeft er anders over beslist en besloot een boete op te leggen aan Proximus. We zullen handelen in overeenstemming met de beslissing en de functie van onze DPO aanpassen’, reageerde woordvoerder Haroun Fenaux.",Proximus krijgt recordboete van 50.000 euro voor schending GDPR-verordening
5ec806757db77e056c19b840,https://www.standaard.be/cnt/dmf20200518_04964103,2020-05-18T13:08:00.000Z,"De goudprijs piekt en klimt naar zijn hoogste koers in ruim zeven jaar. Hoe komt dat?\n\nDe prijs van een ‘troy ounce goud’ (31,1 gram) in Londen is voor de vijfde opeenvolgende dag gestegen en staat nu op iets meer dan 1760 dollar, het hoogste niveau sinds oktober 2012.\n\nDe reden daarvoor is vanzelfsprekend te zoeken bij de wereldwijde coronacrisis. De stortvloed aan slechte economische data over de diepte van de recessie en toenemende vrees voor een tweede golf aan besmettingen nu in tal van landen de economie voorzichtig heropstart, duwen de goudprijs steeds hoger. Ook al groeit het optimisme over China, waar de economie sterker van verwacht heropveert.\n\nHerstel pas eind 2021?\n\nOok waarschuwingen van voorzitter Jerome Powell van de Amerikaanse Federal Reserve over mogelijke nieuwe zeepbellen, en de mogelijk langdurige economische schade die het coronavirus mogelijk kan veroorzaken - Powell vreest geen duurzaam economisch herstel voor het einde van 2021 als er niet snel een vaccin wordt gevonden - duwen beleggers naar veilige havens zoals goud.\n\nVolgens het persagentschap Bloomberg vrezen steeds meer beleggers voor de invoering van een negatieve rente in de VS. Zeker als de handelsspanningen tussen China en de VS verder zouden toenemen.\n\nOok zilver en palladium begeerd\n\nOok de prijzen van andere edelmetalen zaten in de lift, zoals zilver en platina. De zilverprijs is in drie handelsdagen bijna 12 procent gestegen. En de prijs van palladium stijgt vandaag met 8,3 procent tot het hoogste niveau sinds eind maart.",Goudprijs op hoogste niveau sinds eind 2012
5ec80676ac7298b94a3cf44c,https://www.standaard.be/cnt/dmf20200519_04965669,2020-05-19T15:13:00.000Z,"7 augustus 2021. Op die dag zal Rammstein het concert dat over drie weken had moeten plaatsvinden in Oostende inhalen.\n\nDoor de coronacrisis moest Rammstein 27 concerten annuleren, waaronder een optreden in Park De Nieuwe Koers in Oostende. Dat was volledig uitverkocht.\n\nDe groep heeft nu voor volgend jaar nieuwe data aangekondigd. De show in Oostende is voor 7 augustus 2021 voorzien. Wie al een ticket had, kan dat volgend jaar nog gebruiken.\n\nDe Europese tournee eindigt trouwens in de Belgische badstad.\n\n‘Blijf gezond’, zegt de band. ‘We kijken ernaar uit jullie in 2021 te zien.’",Rammstein kondigt nieuwe datum aan voor concert in Oostende
5ec806766d01727de0b35a86,https://www.tijd.be/r/t/1/id/10228591,2020-05-22T15:39:41.000Z,"De brugdag bracht maar weinig animo in Brussel, al hielp een rally in afgestrafte banken de Bel20 naar winst. Lotus Bakeries krijgt de Britse maker van gezonde repen NBF bijna helemaal in handen.\n\nDe Europese beurzen hebben hun sombere start grotendeels uitgewist. Dat was zeker het geval voor Brussel, waar de Bel20 0,8 procent hoger sloot op 2.962 punten. Dit vooral dankzij de banken, die samen de beursbarometer een boost. KBC en ING krabbelden wat overeind, maar noteren sinds Nieuwjaar nog altijd respectievelijk op 35 en 50 procent verlies. .\n\nGalapagos kreeg donderdag een tik (-8%) na de publicatie van fase 3-onderzoeksresultaten voor filgotinib ter behandeling van colitis ulcerosa, een ernstige darmontstekingsziekte. Nochtans waren die resultaten grotendeels in lijn met data van de concurrentie, zeggen de biotechanalisten van KBC Securities. Er was vooral ontgoocheling over de impact van de lagere dosis (100 mg), terwijl de hogere dosis (200 mg) wel volgens de verwachtingen presteerde.\n\nLenny Van Steenhuyse en Sandra Cauwenberghs wijzen er op dat het om verschillende redenen moeilijk is data van verschillende onderzoeken te vergelijken. Hoewel er nog openstaande vragen zijn, vinden zij dat de resultaten van het onderzoek met filgotinib toch goedkeuring verdienen door de regelgevers. Daarom verhogen zij de kans op succes voor filogotinib bij colitis ulcerosa van 75 naar 95 procent. Hierdoor stijgt hun koersdoel van 189 naar 192 euro. Hun advies blijft ‘houden’.\n\nGalapagos heeft hier weinig baat bij op de beurs: het aandeel sloot vrijwel vlak op 185 euro.\n\nNäkd en Trek\n\nVoor het schaarse bedrijfsnieuws moeten we in Oost-Vlaanderen zijn, bij de bekende koekjesbakker uit Lembeke. Lotus Bakeries maakte voorbeurs bekend dat het zijn belang in de Britse fabrikant van gezonde repen Natural Balance Foods (NBF) heeft opgetrokken van 67,5 tot 97,9 procent. Het bedrijf heeft daarover een akkoord bereikt met Jamie en Creg Combs, de oprichters van NBF, die hun resterende aandelen bijna integraal verkopen. De gebroeders Combs behouden een belang van 2,1 procent 'omdat ze deelgenoot willen blijven van het groeiverhaal van Natural Balance Foods', aldus het persbericht.\n\nLotus stapte in 2015 in NBF, dat gezonde repen vervaardigt onder de merknamen Näkd en Trek. Jamie en Creg Combs blijven operationeel betrokken tot eind dit jaar. Gareth Dunne, operationeel directeur bij het bedrijf, wordt waarnemend algemeen directeur.\n\nHoeveel Lotus neertelde voor de resterende aandelen van NBF, preciseert het bedrijf niet. Het zegt wel dat de overnameprijs een multiple van circa 1,7 keer de huidige nettoverkoop vertegenwoordigt.\n\nAnalist Guy Sips van KBC Securities vindt het een goede zaak dat Lotus Bakeries het gros van de resterende aandelen van NBF heeft verworven. Hij schat het groeipotentieel van NBF hoger in dan dit van Lotus Bakeries in zijn geheel. De prijs die Lotus heeft betaald is in zijn ogen correct. Hij handhaaft zijn houdadvies en koersdoel van 2.900 euro.\n\nING schat dat Lotus circa 30 miljoen euro heeft neergeteld voor het bijkomend belang in NBF, waar de investering in 2015 ongeveer 55 miljoen euro vergde. Door de transactie zal de schuldgraad (de verhouding tussen de netto financiële schuld en de aangepaste brutobedrijfswinst) van Lotus Bakeries wel licht toenemen, van 1x naar 1,2x.\n\nLotus Bakeries verstevigde 1 procent op 2.820 euro, goed voor 9 procent winst sinds Nieuwjaar.\n\nNieuw dieptepunt\n\nBpost verloor nog eens 1 procent en liet in de loop van de dag met 5,44 een nieuw diepterecord optekenen. Om dat even in perspectief te plaatsen: de post- en pakjesbezorger trok in juni 2013 tegen 14,50 euro naar de beurs. Daar presteerde Bpost aanvankelijk heel behoorlijk, maar sinds dik twee jaar zit de klad er helemaal in.\n\nBegin deze maand meldde het bedrijf dat het klassieke briefverkeer, zijn meest rendabele tak, in het eerste kwartaal met 9,9 procent was gedaald doordat reclamecampagnes waren afgeblazen wegens de coronacrisis. Voor het hele jaar verwacht Bpost nu dat het postvolume met 9 tot 11 procent zal krimpen.",Euronext Brussel: gezonde repen en een lekrijdende postbode
5ec806766d01727de0b35a87,https://www.tijd.be/r/t/1/id/10228666,2020-05-22T15:05:01.000Z,"Wall Street noteert in het rood door nieuwe spanningen tussen de VS en China. Anthony Fauci is 'voorzichtig optimistisch' over vaccin Moderna.\n\nBeleggers zijn somber gestemd na het plan van China om in Hongkong een nationale veiligheidswet in te voeren. Het plan dreigt de onrust nog groter te maken en nog zwaarder te wegen op de lokale economie. Het kan ook de relaties tussen de Volksrepubliek en Washington verder verzuren.\n\nDe Dow Jones verliest rond 17u 0,6 procent.\n\nModerna\n\nModerna schoot in de middag 4 procent hoger door een uitspraak van Anthony Fauci, een wetenschappelijke topadviseur van de Amerikaanse president Donald Trump. Fauci zei donderdag in een interview met de Amerikaanse nieuwszender CNN dat hij 'voorzichtig optimistisch' is over het mogelijke coronavaccin van het biotechbedrijf uit de VS. 'Hoewel het aantal onderzochte patiënten laag was, zagen we bij acht patiënten antilichamen bij een redelijke dosis. Daardoor is er een kans dat het vaccin beschermend kan werken bij grotere groepen mensen. Er zijn een paar belangrijke hordes genomen op het gebied van vaccinontwikkeling en daarom ben ik enigszins optimistisch.'\n\nMaandag wist Moderna het wereldwijde nieuws te halen door de resultaten te publiceren van een fase 1-onderzoek naar zijn potentiële coronavaccin. Daaruit bleek dat acht van de 45 patiënten antilichamen tegen het coronavirus hadden aangemaakt. Op dat nieuws schoot het aandeel 20 procent hoger, waarbij het ook de Amerikaanse en Europese beurzen mee de lucht in trok. Beleggers kijken zeer uit naar een snel vaccin voor het virus, omdat dat de enige manier is waarop de economie weer terug kan naar normaal: zonder social distancing.\n\nHet bedrijf heeft overigens het ijzer gesmeed toen het heet was, want na de forse koersopstoot van maandag gaf het diezelfde avond nog nieuwe aandelen uit. Daardoor wist de biotechgroep 1,3 miljard aan cash binnen te halen. Dinsdag kreeg het aandeel vervolgens een opdoffer, omdat de toonaangevende gezondheidswebsite Stat News stelde dat het onderzoek van het biotechbedrijf onvoldoende klinische data bevat.\n\nInmiddels heeft het aandeel behoorlijk wat winst ingeleverd, maar het stijgt nog 0,5 procent.\n\nJohn Deere\n\nIn het tweede kwartaal van zijn gebroken boekjaar 2019/20 heeft John Deere 18 procent minder omzet behaald met de verkoop van landbouwwerktuigen, bos- en bouwmachines. Boeren stelden de aankoop van een nieuwe tractor of maaidorser uit. Dat gold ook voor bedrijven die aan bosbouw doen of in de bouwsector actief zijn. De omzet kwam uit 9,25 miljard dollar, wat veel meer was dan analisten hadden verwacht: zij rekenden volgens Refinitiv gemiddeld slechts om 7,69 miljard dollar.\n\nOok de winst van Deere was een positieve verrassing: de nettowinst zakte weliswaar met 41 procent tot 665,8 miljoen dollar of 2,11 dollar per aandeel. Hier stond de verwachting slechts op 1,62 dollar per aandeel.\n\nVoor het hele boekjaar gaat Deere nu uit van een nettowinst tussen 1,6 en 2 miljard dollar. Rond de coronacrisis zijn er echter nog veel onzekerheden die de resultaten en de financiële positie zouden kunnen raken. In het boekjaar 2018/19 realiseerde Deere bijna 3,3 miljard dollar winst.",Moderna krijgt duwtje van Dr. Fauci
5ec80677656ebc99880e7455,https://vrtnws.be/p.kwDw4Jjo5,2020-05-19T17:46:12.000Z,"Ei zo na hadden we een app om de verspreiding van het virus in te dammen door contactopsporing. Een goed idee, vinden Oostenrijk, Zwitserland en Estland. Nederland twijfelt nog. België heeft de app vervangen door menselijke contactopspoorders wegens privacy-aspecten.\n\nEn daarmee komen we bij een veel breder en fundamenteler probleem rond het gebruik van persoonsdata: in ons huidige systeem lijken innovatie en ethiek moeilijk met elkaar te verenigen. Vaak lijken ze zelfs diametraal tegenover elkaar te staan.",Geef burgers en patiënten controle over hun data
5ec80677765f26a05a74d07d,https://www.tijd.be/r/t/1/id/10225287,2020-05-07T06:26:30.000Z,"Wegens de coronacrash op de aandelenmarkten versoepelt de Vlaamse Belastingdienst de manier waarop aandelen in een erfenis gewaardeerd worden.\n\nDe Bel20 noteert momenteel 30 procent onder de piek van midden februari. Midden maart bedroeg het verlies zelfs 40 procent. Die bloedrode beurscijfers zijn ook een streep door de rekening van wie onlangs een pakket aandelen erfde, dat door de beursdaling minder waard is. Maar ook omdat die erfgenamen erfbelasting riskeren te betalen op een hoger bedrag dan wat de aandelen waard zijn op het moment van de erfenisaangifte. Want hoe hoger de waarde van de goederen in de erfenis, hoe hoger de te betalen erfbelasting.\n\nDat is een klassiek probleem voor wie beursgenoteerde effecten erft. 'In extreme gevallen kan die discrepantie zo hoog zijn dat zelfs de opbrengst van de verkoop van de effecten niet meer volstaat om de erfbelasting te betalen', merkt Koen Janssens, belastingexpert bij Wolters Kluwer op.\n\nLaagste koers\n\nWie erft moet normaal binnen vier maanden na het overlijden de aangifte nalatenschap indienen. Wegens de coronamaatregelen is die termijn met 2 maanden verlengd. In die aangifte moet een waarde op de geërfde goederen geplakt worden, waarop de erfbelasting berekend wordt. Voor goederen zoals vastgoed wijzigt die waarde niet elke dag. Dat is anders voor beursgenoteerde effecten, zoals aandelen of fondsen.\n\nDaarom kunnen erfgenamen voor de waardering van die aandelen kiezen uit de slotkoers op de dag van het overlijden, de slotkoers één maand na het overlijden of de slotkoers twee maanden na die datum. Omdat de coronacrisis en de daaruit volgende beursperikelen het probleem acuter maken, wordt tijdelijk een keuzemoment toegevoegd. U mag in de aangifte ook uitgaan van de waarde van de effecten op de datum drie maanden na het overlijden.\n\nVoor overlijdens tussen 13 november 2019 en 30 september 2020 hebben erfgenamen dankzij deze versoepeling daardoor de keuze uit 4 momenten om de aandelen te waarderen: de dag van het overlijden zelf, de dag een maand later, die dag twee maanden later of die dag 3 maanden later.\n\nVoor alle effecten moet dezelfde datum worden gekozen. Zo kunnen erfgenamen de datum nemen met de laagste slotkoers, zodat ze minder erfbelasting moeten betalen.\n\n'De datum van 13 maart, toen de lockdown begon, is het uitgangspunt', zegt Janssens. De andere data zijn die datum min de aangiftetermijn.\n\nIn extreme gevallen kan de opbrengst van de verkoop van de effecten niet volstaan om de erfbelasting te betalen. Koen Janssens belastingsexpert Wolters Kluwer\n\n'Bovendien wordt een overgangsmaatregel voorzien voor al ingediende aangiftes waarvan de initiële aangiftetermijn verstreken is tussen 13 maart en 21 april 2020 (de dag waarop het nooddecreet over die versoepeling werd gepubliceerd, red.). Als erfgenamen in die situatie alsnog beroep willen doen op het extra moment van waardering, kunnen ze hun keuze aanpassen door een nieuwe aangifte in te dienen bij de Vlaamse Belastingdienst. Die nieuwe aangifte moet worden ingediend binnen vier maanden vanaf het verstrijken van de initiële aangiftetermijn', zegt Murielle Gijbels, advocate bij Tiberghien.\n\nDe nieuwe keuzemogelijkheid geldt dus voor twee categorieën:\n\noverlijdens sinds het begin van de crisismaatregelen, tot 30 september 2020;\n\noverlijdens vóór 13 maart 2020 waarvoor de aangiftetermijn nog niet verstreken was bij het begin van de lockdown. Daarvoor bestaat het probleem evengoed, omdat de erfbelasting berekend wordt tijdens de crisisperiode.\n\nJanssens: 'Voor een overlijden op 15 december 2019 moest de aan­gifte ingediend zijn tegen 15 april 2020. Maar tot 15 augustus 2020 mag nog een nieuwe aangifte ingediend worden waarin de effecten aan hun koers op 15 maart worden gewaardeerd.'\n\nNiet gestraft voor stiptheid\n\nHet is ook mogelijk dat de aangiftetermijn nog niet verstreken was op 21 april, maar wel al ingediend was, omdat de betrokkene niet had gewacht tot de laatste dag. 'Dan wordt u niet gestraft voor die stiptheid, want volgens de normale regels kan de aangifte gewijzigd worden zolang de aan­giftetermijn loopt.'",Coronaregeling voor wie gecrashte aandelen erft
5ec80677ac7298b94a3cf469,https://www.tijd.be/r/t/1/id/10227928,2020-05-18T19:35:19.000Z,"De Belgische privacywaakhond heeft Proximus de tot dusver hoogste boete opgelegd voor het niet strikt naleven van de Euorpese GDPR-datawetgeving. Maar in vergelijking met de andere EU-lidstaten zijn de Belgische boetes nog bijzonder laag.\n\nDe Belgische Gegevensbeschermingsautoriteit (GBA), de instelling die in ons land toeziet op de naleving van van de Europese regels inzake databescherming (GDPR), legt Proximus een boete van 50.000 euro op voor een belangenconflict bij zijn privacymanager. Sinds de Europese GDPR-wetgeving twee jaar terug van kracht werd, zijn bedrijven die data verzamelen verplicht om een zo'n 'data protection officer' of privacymanager aan te stellen.\n\n'We zijn tot de conclusie gekomen dat de data protection officer van Proximus ook mee een rol speelde in de beslissingen die Proximus nam over wat het met zijn data deed', zegt voorzitster Hielke Hijmans van de geschillencommissie van de GBA. 'Terwijl de data protection officer in zo'n kwestie enkel als adviseur mag optreden. Je mag niet én raadgever zijn én degene die de beslissingen neem. En dat was het geval bij Proximus.'\n\nRecord\n\nDe Belgische telecomgroep gaat niet in beroep tegen de boete. 'Al blijven we ervan overtuigd dat we hebben gehandeld conform de GDPR-regelgeving', zegt een woordvoerder. 'Maar de GBA heeft daar anders over beslist en heeft Proximus een boete opgelegd. We zullen de functie van onze data protection officer bijsturen.'\n\nIn principe kunnen de GDPR-boetes bijzonder zwaar zijn - tot 4 procent van de jaaromzet van een bedrijf - maar in België waren de straffen tot dusver niet bijzonder zwaar. De 50.000 euro boete die Proximus, een bedrijf met een omzet van 4 miljoen euro, moet betalen is zelfs een record. De hoogste boete die de GBA tot dusver had opgelegd bedroeg 15.000 euro.\n\nBelgië zeer mild",Proximus moet privacyboete van 50.000 euro ophoesten
5ec806788e00d85b900a405f,http://feeds.nieuwsblad.be/~r/nieuwsblad/sport/autosport/~3/7f2qpMiu4HQ/dmf20200520_04966966,2020-05-20T18:56:34.000Z,"De promotor van het Jobfixers Belgian Rally Championship en de Belgische autosportfederatie RACB hebben in samenspraak met de verschillende organisatoren een nieuwe kalender opgemaakt voor het Belgisch rallykampioenschap 2020. De kalender van het kampioenschap telt zeven wedstrijden, waarvan er met de Rally van Haspengouw al een gereden werd. De Omloop van Vlaanderen begin september is de tweede wedstrijd op de kalender, de eerste in het coronatijdperk. Het kampioenschap eindigt met de Rally van Spa half december.\n\nEind februari won Ghislain de Mevius (Skoda Fabia) een bijzonder spannende Rally van Haspengouw. Door de uitbraak van het coronavirus werd het BK daags voor de start van de Spa Rally noodgedwongen gestaakt. Nu voor enkele sporten de regels versoepeld werden en er opnieuw getraind mag worden, werd ook voor de rallysport een exitstrategie bepaald. Twee wedstrijden zullen niet op een alternatieve datum georganiseerd worden. De RACB en de promotor hebben alle begrip en medeleven voor de getroffen organisatie van de Sezoensrally, die na het heengaan van zijn voorzitter Jeff Steensels besliste pas volgend seizoen een volgende editie te organiseren. Ook de TAC Rally zag zich genoodzaakt om de editie van 2020 te annuleren wegens de onbeschikbaarheid van de locatie voor het rallycentrum.\n\nDe andere organisaties kregen alle steun in hun zoektocht naar een alternatieve datum. Het Belgisch rallykampioenschap gaat op 4 en 5 september voort met de Omloop van Vlaanderen, gevolgd door de East Belgian Rally op 26 september. De Ypres Rally kon onmogelijk eind juni georganiseerd worden. De West-Vlaamse klassieker verhuist naar 2 en 3 oktober. De Condroz Rally zal op 7 en 8 november het kampioenschap deze keer niet afsluiten, want eind november volgt de Rally van Wallonië. De wedstrijd in Namen zal dit jaar een compacte eendagswedstrijd worden, die verreden zal worden in het weekend van 28 en 29 november (exacte datum nog te bepalen), waarbij zeker ook een manche van het RACB Criterium georganiseerd zal worden. Dit heel bijzondere seizoen zal afgesloten worden op 12 en 13 december met de Spa Rally, die eerder al zijn alternatieve datum bevestigde.\n\nDe nieuwe kalender:\n\n29/02; Rally Hesbaye\n\n04-5/09: Omloop van Vlaanderen\n\n26/09: East Belgian Rally\n\n02-03/10: Ypres Rally\n\n07-08/11: Rally van de Condroz\n\n28-29/11: Rally van Wallonië\n\n12-13/12: Spa Rally.\n\nFoto: if\n\nRally van Ieper: “Een beetje back to the roots”\n\nDe Ypres Rally wordt dit jaar niet eind juni maar begin oktober georganiseerd. De rally moest wegens de coronapandemie afstappen van de traditionele datum. Het belooft een interessante editie te worden, met enkele nachtelijke klassementsritten.\n\nHet parcours van de rally is gespreid over meerdere gemeenten, waardoor rekening gehouden moet worden met allerlei lokale evenementen, maar ook met de data van enkele internationale wielerklassiekers, zoals Gent-Wevelgem en de Ronde van Vlaanderen. Het was voor de organisatie dan ook een erg complexe puzzel om een nieuwe datum te vinden. In overleg met alle lokale overheden en federaties zal de Renties Ypres Rally van 1 tot 3 oktober gereden worden, net als de Bernard Degroote Ypres Historic Rally.\n\n“De coronacrisis en het verbod op sportwedstrijden tot 31 juli heeft ons genoodzaakt om de Ypres Rally voor de eerste keer uit te stellen naar het najaar,” zegt Alain Penasse, voorzitter van organisator Club Superstage. “Het was een ingewikkelde puzzel om samen met alle partijen een geschikte datum te vinden. We gaan er alles aan doen om tijdens het eerste weekend van oktober weer een topeditie neer te zetten. Met deze datum begin oktober is de Ypres Rally ook een ideale voorbereidingswedstrijd voor de WK-rally van Duitsland, die twee weken later gereden wordt. Voor de rijders wordt het ongetwijfeld een nieuwe uitdaging om de gekende klassementsproeven in de herfst af te werken. De deelnemers zullen meer proeven in het donker moeten afwerken. In zekere zin keren we daarmee terug naar de roots.”","BK rally heeft een nieuwe kalender: Omloop van Vlaanderen als eerste, Rally van Spa sluit de rij"
5ec80679765f26a05a74d092,https://www.nieuwsblad.be/cnt/dmf20200519_04965185,2020-05-19T08:21:00.000Z,"De Amerikaanse sport krijgt steeds meer signalen uit de politiek dat professionele competities nog komende zomer kunnen worden hervat. Gouverneurs in Californië, New York en Texas zinspeelden onafhankelijk van elkaar op een herstart van de topcompetities nog deze zomer, nadat de coronacrisis de sportwereld dit voorjaar stillegde. Het gaat met name om basketbal (NBA) en honkbal (NBL). Het American footballseizoen in de NFL zou volgens plan gewoon op 10 september moeten beginnen.\n\n'De staat New York is klaar en bereid om met grote sportclubs samen te werken, wanneer ze geïnteresseerd zijn wedstrijden zonder publiek te spelen', schreef gouverneur Andrew Cuomo op Twitter. 'Als het onze professionele teams lukt dat veilig te organiseren, zijn we bereid ze te ondersteunen.'\n\nDe gouverneur van Californië Gavin Newson zei volgens de krant Washington Post dat de profsport begin juni kon beginnen 'zich vooruit te bewegen', terwijl zijn Texaanse collega Greg Abbot 31 mei als termijn noemde waarna de topcompetities zonder publiek weer verder kunnen. Eerder hadden ook al politici in Florida en Arizona zich op dergelijke wijze uitgesproken.\n\nVoorlopig zijn alle grote competities onderbroken dan wel in afwachting van de start van het seizoen. President Donald Trump heeft al enkele keren aangegeven dat wat hem betreft de sportcompetities in de Verenigde Staten weer mogen beginnen. Plannen over een herstart en mogelijke data hebben organisaties nog niet vrijgegeven.\n\nIntussen vond wel al een aantal sportevenementen plaats in de VS. Zo werd er afgelopen weekend voor het eerst in ruim twee maanden een NASCAR-wedstrijd georganiseerd in Darlington (South Carolina), en werd er in Jacksonville (Florida) een Ultimate Fighting-competitie gehouden.",Amerikaanse gouverneurs geven sportwereld hoop op snelle hervatting
5ec80679765f26a05a74d098,https://www.nieuwsblad.be/cnt/dmf20200516_04962421,2020-05-16T13:54:24.000Z,"De Pro Basketball League heeft op een voorzittersvergadering de contouren vastgelegd van het seizoen 2020-2021 van de EuroMillions League. Centraal in het geheel staat de veiligheid van alle stakeholders en een competitie met een afdoende voorbereidingsperiode die voor de fans in optimale omstandigheden georganiseerd kan worden.\n\nIn wat mogelijks een overgangsjaar wordt naar een BeNeLeague, hebben de clubs besloten om vast te houden aan de formule die vorig seizoen werd geïntroduceerd. Als startdatum wordt 3 oktober 2020 vooropgesteld, maar tot 7 november kan er begonnen worden met behoud van dezelfde modaliteiten, moest blijken dat een later begin zich opdringt.\n\nHet reguliere EuroMillions Basketball League seizoen zal dus opnieuw afgewerkt worden in 2 competitierondes. De eerste ronde wordt gespeeld in 2 poules, waarbij de ploegen ingedeeld worden op basis van het eindklassement van het seizoen 2019-2020. Poule A herbergt clubs 1-3-5-7-9 (Oostende-Antwerp Giants, Charleroi-Mechelen en Brussels), terwijl in poule B clubs 2-4-6-8-10 (Bergen-Limburg United-Okapi Aalstar-Luik-Leuven Bears) het tegen elkaar opnemen.\n\nBinnen een poule bekampt elke club elkaar één keer uit en thuis. In de tweede competitieronde nemen alle clubs het één keer tegen elkaar op uit en thuis. Punten uit de eerste competitieronde worden behouden bij het begin van de tweede ronde. De play offs vatten aan op 19 mei 2021 en eindigen op vraag van FIBA ten laatste op 15 juni 2021. Deze worden gespeeld met 8 clubs waarbij de kwartfinales, halve finales en finale respectievelijk in een best of 3, best of 3 en best of 5 format afgewerkt zullen worden.\n\n“Door terug te grijpen naar dezelfde formule, komen we met een gekend concept dat ons overigens nog flexibiliteit geeft om in te spelen op onvoorziene omstandigheden, moest dat nodig blijken”, stelt general manager Wim Van de Keere. “Bovendien zijn op die manier alle data van de wedstrijden aan het begin van het seizoen gekend, hetgeen naar planning voor clubs, fans, partners en media een belangrijk gegeven is.”\n\nWat de Beker van België betreft, wordt momenteel in samenspraak met Basketball Belgium bekeken of er kan geëvolueerd worden naar een pouleformat met een mix van clubs uit de EuroMillions Basketall League en Top Division Men. De finale van de Beker van België zal doorgaan op 21 maart 2021, het Orange All Star Game wordt gepland op 10 april 2021. Voor de Belgian Basketball Awards moet 15 mei 2021 vrijgehouden worden in de agenda’s.\n\nEuropese tickets\n\nTwee clubs zijn zeker van deelname aan de Basketball Champions League. Filou Oostende is automatisch gekwalificeerd voor het reguliere seizoen terwijl Belfius Mons-Hainaut deelname aan dat reguliere seizoen moet veiligstellen door de qualification round te overleven. Voor Telenet Antwerp Giants wordt één van de 4 wildcards aangevraagd die jaarlijks door de BCL worden uitgereikt.\n\nNiet achter gesloten deuren\n\nHet kunnen ontvangen van een zo groot mogelijk aantal fans op de wedstrijden is van primordiaal belang. “Onze clubs drukken unaniem de wens uit om niet voor gesloten deuren te spelen, aangezien dit financieel niet houdbaar is”, stelt PBL-voorzitter Arthur Goethals. “De gezondheid van alle belanghebbenden staat natuurlijk voorop. We houden er rekening mee dat er mogelijks nog beperkingen zullen zijn, maar het toelaten van 2000 toeschouwers lijkt een minimum. Na het ingekort seizoen 19-20 zou het alvast een goede zaak zijn moesten er aan de fans meer wedstrijden aangeboden kunnen worden door te evolueren naar een pouleformat voor de Beker van België.”\n\nDe toegang tot het streamingplatform embltv blijft gratis voor het seizoen 2020-2021. Na een eerste seizoen, wordt bekeken om de kwaliteit van de streams te verhogen door stabielere beeldkwaliteit en connecties te voorzien en eventueel commentaar aan de wedstrijden toe te voegen. Daarnaast wil de league verder blijven focussen op de productie van highlights en korte digitale content op social media.\n\n“We gaan het laatste seizoen in van onze deal met onze private mediapartners Proximus, Telenet en VOO en publieke zenders VRT en RTBF. De introductie van de tv-wedstrijden op vrijdagavond vorig seizoen rendeerde en die lijn willen we doortrekken. Digital wint ongetwijfeld aan belang en moet verder ontwikkeld worden, maar we willen toch ook blijven focussen op de productie van een kwaliteitsvol tv-product”, vervolgt Wim Van de Keere. “Ook de zondagnamiddag op Sporza en de visibiliteit voor onze sport op de publieke zenders blijft een cruciale as in onze mediastrategie.”\n\nBeneLeague 2021-2022\n\nDoor de coronaproblematiek moest de focus even verlegd worden, maar de EuroMillions League en haar clubs blijven vastbesloten om naar een definitief groen licht voor de BeNeLeague te evolueren in het laatste kwartaal van 2020. Werkgroepen gaan aan de slag met als opdracht de belangrijkste aspecten van de samenwerking verder uit te werken op sportief, commercieel en financieel vlak. Ook op het vlak van reglementen, zoals licentievoorwaarden, zullen de competities naar elkaar toe moeten groeien en tenslotte moet er een performant governance model komen inclusief operationele werking.\n\nVoorzitter Arthur Goethals vult aan: “De lichte vertraging die we opgelopen zijn, zal ons niet weerhouden om het werk samen met de clubs op een fundamenteel correcte manier aan te pakken zodat alle partijen een heel duidelijk zicht hebben op het project dat we de komende jaren samen vorm willen geven. Met Hypercube beschikken we over een externe partner die ervaring heeft in dergelijke trajecten en beide leagues perfect kan begeleiden.”\n\nDe vergadering gaf unaniem groen licht aan voorzitter Arthur Goethals om met zijn management team (samengesteld uit vertegenwoordigers van Bergen, Brussel en Limburg en general manager Wim Van de Keere) het cruciale jaar dat wordt ingegaan verder te begeleiden en de opvolging voor te bereiden. Arthur Goethals, voorzitter PBL: “Solidariteit en flexibiliteit bij alle stakeholders zal volgend seizoen van primordiaal belang worden. Topsport is een complex geheel van veel belanghebbende partijen, van clubs, spelers en fans over partners en media tot dienstverleners in communicatie en catering toe. Wij konden in de moeilijke afgelopen periode rekenen op veel begrip en solidariteit bij veel stakeholders en zijn hen daar dankbaar voor. Ook in de toekomst zal er begrip en vooral een grote zin voor realisme nodig zijn bij alle partijen om de heropstart te begeleiden en onze geliefde sport weer te doen bloeien. Terwijl de definitieve beslissing rond de heropstart bij de overheid blijft, zijn we van mening dat we vandaag met onze clubs een eerste stap in dit proces gezet hebben. Ik wens de clubs dan ook te bedanken voor het vertrouwen en kijk ernaar uit het werk verder te zetten.”\n\nLEES OOK. Waarom beginnen met halve speelronde een slechte formule is!",EuroMillions League basketbal wil op 3 oktober met zelfde competitieformat herbeginnen
5ec8067960653ee843c327a1,https://www.nieuwsblad.be/cnt/dmf20200515_04960656,2020-05-15T09:19:58.000Z,"De Amerikaanse tennisbond (USTA) heeft donderdagavond aan AFP verklaard dat het niet van plan is de US Open, die voorzien is tussen 31 augustus en 13 september, weg te halen uit New York. “Het is de bedoeling te organiseren in New York en op de vastgelegde data”, zei woordvoerder Chris Widmaier.\n\nHet internationale tennis ligt intussen meer dan twee maanden stil omwille van de wereldwijde coronacrisis. New York, waar traditioneel de US Open plaatsvindt, werd intussen zwaar getroffen. Het is het epicentrum van het virus in de Verenigde Staten en daarom werd in verschillende Amerikaanse media al gesuggereerd de US Open dit jaar te verplaatsen naar Indian Wells (Californië) of Orlando (Florida).\n\nDe New York Times bracht woensdag echter al naar buiten dat er nog geen serieuze gesprekken zijn geweest met miljardair Larry Ellison, de eigenaar van het tenniscentrum van Indian Wells. In Orlando is de infrastructuur dan weer niet klaar om zoveel publiek te ontvangen. Er zouden ook werken moeten gebeuren om de wedstrijden live te kunnen uitzenden.\n\n“We begrijpen dat er geruchten zijn”, vervolgde Widmaier. “Maar we willen duidelijk zijn. We onderzoeken alle mogelijkheiden, maar de kans is klein dat we van locatie veranderen. We zijn voorbereid op alle scenario’s. Een editie achter gesloten deuren ligt ook op tafel.”\n\nIn juni zal er een beslissing genomen worden over het doorgaan van de US Open en in welke omstandigheden dat zal zijn.",Amerikaanse tennisfederatie wil US Open volgens plan in New York houden: “Desnoods achter gesloten deuren”
5ec8067a404b0dba70c1d923,https://www.tijd.be/r/t/1/id/10226011,2020-05-08T17:07:42.000Z,"Ons land heeft maandag de eerst grote stap naar de herstart gezet. Alle bedrijven mochten weer open, wat zich meteen in de verkeerscijfers liet zien. Gebruikersdata van de navigatieapp Waze tonen dat er weer meer mensen op de baan zijn. Vergeleken met de week voordien registreerde de navigatieapp begin deze week goed 15 procent meer gereden kilometers in België.\n\nSchermvullende weergave ©Mediafin\n\nHet land is heropgestart, maar hoogstens aarzelend. Ondanks de stijging zitten we nog ver onder het niveau van voor de coronacrisis. Maandag en dinsdag telde de app 57 procent minder gereden kilometers dan in de referentieperiode eind februari.\n\nDe herstart laat zich vooral in Namen zien. Daar is het aantal gereden kilometers begin deze week met twee derde gestegen tegenover de week voordien en ligt het 45 procent onder het referentieniveau. In Brussel (+13%), Gent (+14%) en Antwerpen (+8%) stappen iets minder mensen in de auto.",België trekt zich aarzelend op gang
5ec8067a8e00d85b900a407e,https://www.gva.be/cnt/dmf20200317_04892629/cijfers-hoeveel-mensen-zijn-er-in-ons-land-besmet-en-welke-regio-s-zijn-het-zwaarst-getroffen,2020-05-22T09:38:29.000Z,"Hoeveel bevestigde Covid-19-patiënten zijn er in ons land? Hoe is de situatie in de ziekenhuizen, wat is het aantal doden (per leeftijd) en wat is de verdeling per regio? En wat met de wereldwijde coronabesmettingen? Wij zetten elke dag de meest recente cijfers visueel op een rij.\n\n\n\n\n\n(Het laden van de grafieken kan enkele seconden duren)\n\nLEES OOK: Waarom staat België in top drie van zwaarst getroffen landen ter wereld? Viroloog Steven Van Gucht legt uit\n\n\n\n\n\n\n\n\n\nBekijk hieronder ook enkele interactieve grafieken waarop België met andere landen wordt vergeleken.\n\nZe komen van Our World in Data, een wetenschappelijke online publicatie die zich richt op belangrijke wereldproblemen.\n\nJe kan zelf landen toevoegen of verwijderen en de tijdspanne aanpassen. Klik op het play-icoontje om een tijdlijn af te spelen.\n\nAantal doden\n\n\n\n\n\nAantal doden (per 1 miljoen inwoners)\n\n\n\n\n\nSterftegraad\n\n\n\n\n\nAantal besmettingen\n\n\n\n\n\nAantal besmettingen (per 1 miljoen inwoners)\n\n\n\n\n\nAantal nieuwe besmettingen per dag\n\n\n\n",CIJFERS. De coronapatiënten in België: hun leeftijd en de evolutie
5ec8067b8e00d85b900a4087,https://www.gva.be/cnt/dmf20200521_04967228/paswoord-moet-nieuwsgierige-artsen-weghouden-uit-databank-met-corona-besmettingen,2020-05-21T13:10:42.000Z,"Het Riziv heeft de toegangsrechten verstrengd voor de databank waarop te zien is wie er besmet is met het coronavirus. De reden: te veel artsen begonnen er rond te neuzen zonder dat ze die informatie nodig hadden voor hun job. “We stelden een ongewenst neveneffect vast”, zegt het Riziv.",Paswoord moet nieuwsgierige artsen weghouden uit databank met corona-besmettingen
5ec8067d404b0dba70c1d934,https://www.standaard.be/cnt/dmf20200505_04945988,2020-05-05T12:47:00.000Z,"Pech voor wie gehoopt had door de coronacrisis meer tijd te krijgen om de belastingbrief in te vullen. De fiscus werkt weliswaar ook van thuis uit, maar het verwerken van de aangiftes kan dus wel doorgaan. Dus moeten aangiften via tax-on-web binnen zijn op donderdag 16 juli. De steeds zeldzamer wordende papieren aangifte moet al op 30 juni bij de fiscus in de bus vallen.\n\nIndienen via tax-on-web kan vanaf nu. Wie nog een papieren aangifte ontvangt, krijgt die in de loop van deze maand toegestuurd. De uiterste data voor het indienen liggen in de buurt van de voorbije jaren. Hoewel zowat alles in het land uitgesteld is door de coronacrisis, geldt dat dus niet voor het indienen van de belastingaangifte. De achterliggende redenering is dat de aangifte die je nu invult niet over dit jaar gaat, maar over 2019. En de gegevens die je daar voor nodig hebt, zouden al bij iedereen bekend moeten zijn.\n\nMaar of iedereen al alles kan invullen is nog onzeker. De gegevens over lonen en traditionele grote aftrekposten als pensioensparen en de woonlening zullen in bijna alle gevallen tijdig binnen zijn. Maar bij veel kleinere organisaties, zoals kinderopvang of goede doelen die fiscale attesten afleveren, verliep het werk de voorbije weken moeilijker, waardoor er mogelijk vertraging is bij het uitsturen van attesten. De FOD Financiën zegt echter geen signalen te hebben gekregen dat het op dit vlak anders is dan de voorbije jaren.\n\nEnkel telefonische hulp\n\nIn elk geval past de FOD Financiën wel de dienstverlening aan. Normaal vinden er op 500 plaatsen zitdagen plaats, waarbij mensen hulp kunnen krijgen bij het invullen van hun aangifte. Dat gebeurde bijvoorbeeld in belastingkantoren of gemeentehuizen. Dit jaar zit dat er niet in, door de voorschriften om afstand te houden. De telefonische ondersteuning gaat wel door, maar daarvoor is het ook noodzakelijk om een afspraak te maken. De FOD Financiën probeert zelf ook om de mensen te contacteren die de voorbije jaren hulp vroegen bij het invullen.\n\nVolgens minister van Financiën Alexander De Croo (Open VLD) is het wegvallen van de zitdagen op zich geen zo'n probleem. Voor veel mensen was eigenlijk het toch niet nodig om persoonlijk langs te komen. 'Velen deden dat automatisch, zelfs al kregen ze een voorstel voor een vereenvoudigde aangifte', zei de minister dinsdag tijdens de voorstelling van de belastingbrief.\n\nVereenvoudigde aangifte\n\nBijna 60 procent van de Belgische belastingplichtigen ontvangen dit jaar zo'n voorstel voor een vereenvoudigde aangifte (VVA). Daarin doet de fiscus op basis van de gekende gegevens al zelf een berekening. Als de ontvanger akkoord gaat, zijn er geen verdere stappen meer nodig. In totaal 3,9 miljoen mensen krijgen zo'n aangifte, of 750.000 meer dan vorig jaar. Het is voor het eerst dat meer dan de helft van de Belgen zo'n voorstel ontvangt.\n\n'Het is belangrijk om dat voorstel na te kijken om te zien of alles correct is', zegt De Croo. 'Maar in meer dan 90 procent dient daar geen enkele verandering meer aan te gebeuren. We hebben het al vaker gezegd: belastingen betalen is nooit plezant, maar we kunnen het wel zo gemakkelijke mogelijk maken, en dat voorstel van vereenvoudigde aangifte is natuurlijk een van de manieren om dat te doen.'\n\nPapier\n\nDe papieren brief is al bijna een anachronisme geworden. Vorig jaar vulden nog maar een half miljoen mensen hun brief op papier in, of 100.000 minder dan een jaar eerder. Daar tegenover staan 3,4 miljoen mensen die tax-on-web verkozen, al dan niet met hulp van een ambtenaar of mandataris.\n\nDaarnaast benutten 3,19 miljoen mensen het voorstel voor een vereenvoudigde aangifte, waarvan wel het overgrote deel op papier binnenkomt bij de belastingdienst. 'Mensen krijgen dat op papier thuis en sturen dat terug, het voordeel om dat elektronisch in te vullen is relatief beperkt', merkt minister De Croo daarover op.\n\nMinder dan 20 codes nodig\n\nOp de Vlaamse belastingbrief staan ook dit jaar nog 811 codes, op de Brusselse 796. De kans dat dit de komende jaren aanzienlijk daalt, is gering. Zelfs de experts van de Hoge Raad van Financiën raakten er in een rapport niet eens over hoe de aangifte te vereenvoudigen. Maar voor de meeste Belgen is de aangifte gelukkig minder complex: 8 op de tien mensen hebben minder dan 20 codes nodig, bij ruim de helft daarvan is dat zelfs minder dan 10. Meer dan 60 codes invullen is slechts voor 0,01 procent van de Belgen nodig.",Coronacrisis of niet: belastingaangifte moet op 16 juli binnen zijn
5ec80b9d2a61790e55828dad,https://www.tijd.be/r/t/1/id/10228609,2020-05-22T17:23:02.000Z,"Terwijl de belegger ook in België de versoepeling van de lockdown aan het vieren is, wordt hij geruisloos buitengesloten van het bedrijf waar hij mede-eigenaar van is.\n\nHet blijft vreemd. Zeg op café (herinnert u zich die?) dat je over financiële markten schrijft en binnen de korste keren heb je een tafel voor jou alleen. En toch volharden we: niks boeiender dan proberen wijs te geraken op de dagelijkse collectie zaagtandbewegingen. Never a dull moment, zeker niet in 2020.\n\nHet is bijna akelig hoe de belegger dit jaar in een manisch-depressieve handel lijkt te anticiperen op wat zich in de wereld afspeelt. Eerst de helse neerwaartse rit van half februari tot half maart, vóór het gros van de wereld in 'lockdown' ging. En daarna een al even verbluffend herstel, wel erg enthousiast anticiperend op een versoepeling van die lockdown.\n\nEen remonte die zelfs manische trekjes heeft en soms doet denken aan de dotcomgekte anno 1999. Zo was er maandag de wereldwijde beursrally dankzij hoopgevende berichten over het potentiële coronavaccin van Moderna Therapeutics , een negen jaar jong biotechbedrijf dat al bij de beursgang eind 2018 een hype was. Omwille van de interessante technologie, mRNA: een genetische code die lichaamscellen 'dicteert' welke eiwitten ze moeten produceren zodat het menselijk lichaam zelf een 'vaccinfabriekje' wordt.\n\nMaandagavond had Moderna al voor 1,3 miljard dollar gecasht op de berichten en resulterende stratosferische koers. Never mind dat de berichten er kwamen op basis van een zeer prille klinische test die vooral moet nagaan of het kandidaat-vaccin veilig is en geen te grote bijwerkingen heeft.\n\nEn never mind dat de medische nieuwssite Stat News - die tijdens de covid-19 crisis een stevige reputatie uitgebouwd heeft - opmerkte dat Moderna geen enkele data verschaft heeft om zijn berichtgeving wetenschappelijk te staven. 'Moderna heeft nu de waardering van een grote jongen, het mag stoppen zich als een centjesaandeel te gedragen', klonk het bij Stat News.\n\nSchermvullende weergave ©Mediafin\n\nHet moge duidelijk zijn: voor een stevige scheut audacity of hope kunnen we altijd bij de belegger terecht. Idem voor de beursrally sinds de Amerikaanse centrale bank in dat memorabele persbericht van 23 maart de totaaloorlog verklaarde tegen de impact van het coronavirus.\n\nDie durf is natuurlijk makkelijker met de rugwind van de nooit gezien stimulus van de centrale banken. Bloomberg becijferde dat alleen in april de vijf grote centrale banken in de wereld voor meer dan 1.300 miljard dollar staats- en bedrijfsschulden opkochten. Dat is vijf keer meer dan bij de piek van de financiële crisis begin 2009 (zie grafiek). Een nooit geziene vloedgolf van cash, die - zoals we hier een paar weken geleden al opmerkten - de enorme kloof tussen Wall Street en Main Street misschien niet rechtvaardigt, maar wel in belangrijke mate verklaart.\n\nNu hamsteren veel bedrijven en gezinnen nog cash. Denk aan de kredietlijn van 9 miljard dollar die AB InBev volledig opgenomen heeft, of de Amerikaanse spaarquote die met 13 procent op het hoogste peil in vele decennia noteert. De belegger lijkt er van uit te gaan dat een belangrijk deel van dat geld uiteindelijk eerder zijn weg naar de financiële dan naar de reële economie zal vinden, bij gebrek aan investeringsopportuniteiten in een economie die door de pandemie structurele schade heeft opgelopen.\n\nNochtans wordt de belegger dit voorjaar dagelijks herinnerd aan het feit dat het niét business as usual is. Normaal gezien heeft hij in de lente recht op die ene afspraak met het management van de ondernemingen waar hij zijn geld aan toevertrouwt: de aandeelhoudersvergadering. Belangrijk, want een aandeel is niet iets abstract, het is een deelbewijs dat je mede-eigenaar maakt van risicokapitaal. Dat je als goede huisvader controleert of je geld goed besteed wordt is niet alleen een recht, maar ook een plicht.\n\nAlleen: de kleine belegger was al precorona niet echt heel mondig en de pandemie heeft de zaken er bepaald niet op verbeterd. Neem Bekaert. Op de virtuele jaarvergadering waar CEO Matthew Taylor in volle covid-19 storm met de stille trom afzwaaide, waren er nul (0) schriftelijke vragen. Je zou denken dat beleggers zelfs vanop afstand de kans grijpen vragen te stellen aan het management van een staaltechnologiegroep die midscheeps getroffen wordt door de pandemie en om cash te hamsteren in extremis het (gehalveerde) dividend van mei naar november uitgesteld heeft.\n\nDie geringe aandacht is dit jaar extra spijtig. Want op afstand speelt zich in anonieme notariskantoren dit voorjaar een ander soort lockdown af. Eén waarbij de kleine belegger de facto buitengesloten wordt van het bedrijf waar hij mede-eigenaar is. Pas nu wordt immers duidelijk hoe zeer de nieuwe vennootschapswet, in 2019 zowat het laatste wapenfeit van de niet bepaald betreurde regering-Michel, de kleine belegger potentieel kortwiekt. Beursgenoteerd Brussel is druk bezig die wetgeving in de statuten om te zetten, met stemmingen die op virtuele jaarvergaderingen veel van een DDR-parlement weghebben.\n\nLet wel: we zijn al enkele jaren in principe voorstander van de invoering van dubbel stemrecht voor langetermijnaandeelhouders, ook al was het een veeg teken dat ... FNG daar vorig jaar als eerste gretig gebruik van maakte. Dubbel stemrecht kan een manier zijn om bedrijven toe te laten in de bovenvermelde manisch-depressieve beurshandel een langetermijnstrategie uit te stippelen.\n\nNotariskantorenhoogmis\n\nWie nog twijfelt dat 'fundamentalisten' - langetermijnbeleggers die bij het ontbijt jaarverslagen vreten - op de terugweg zijn ten voordele van computergestuurde nanosecondehandel, moet maar eens het interview lezen die collega Peter Van Maldegem had met City-veterane Nicola Horlick.\n\nMocht ze nu een fondsenhuis runnen zou ze het anders aanpakken, zegt Horlick. Volgens haar maken 'quants', bollebozen die wiskundige tradingmodellen opstellen, nu de dienst uit. 'In plaats van jaarrapporten te lezen en drie keer de wereld rond te reizen om het management te zien, kijk je naar de data. Het is heel duidelijk wat te motor is: het winstmomentum.'\n\nSchermvullende weergave Een opmerkelijke passage uit de bijeenroeping van Balta: de raad van bestuur vraagt machtiging voor een kapitaalverhoging, zelfs ná ontvangst van een overnamebod\n\nDubbel stemrecht, ok dus. Maar andere bepalingen, daar hebben we veel meer onze twijfels over. De bijeenroeping voor de buitengewone algemene vergadering van Balta , nu dinsdag, is een schoolvoorbeeld. De eerste paragraaf van het tweede agendapunt is de courante omzetting van artikel 7:198 in de statuten. Die over het 'toegestaan kapitaal'. De raad van bestuur mag over een periode van vijf jaar zonder nieuwe voorafgaandelijke goedkeuring van de aandeelhouders het kapitaal met maximum 100 procent (!) verhogen. Met andere woorden: de 'oude' aandeelhouder kan potentieel met de helft verwaterd worden zonder dat hij daar nog iets over te zeggen heeft.\n\nNog straffer is de vierde paragraaf, de omzetting van artikel 7:202. Die laat de raad van bestuur toe zelfs na de ontvangst van een overnamebod het kapitaal met 10 procent te verhogen. Een gifpil die een bod uiteraard niet onmogelijk maakt, maar - door potentieel een later uitrookbod ernstig te bemoeilijken - een kandidaat-overnemer wel kan afschrikken.\n\nBalta zelf onderstreept dat het gewoon om de vernieuwing van een wettelijke regeling gaat. Klopt natuurlijk, maar ons komt het voor dat de tapijtgroep die wettelijke regering wel maximaal benut. Handig natuurlijk om een vijandig bod zo moeilijk mogelijk te maken, nu de beurskoers 90 procent onder de intekenprijs van drie jaar geleden noteert.\n\nSchermvullende weergave De 'verduidelijking' van Euronav over de geplande inkoop van eigen aandelen\n\nHet management krijgt niet altijd zijn zin. Zo kreeg Euronav , een olietankerrederij die niet toevallig flink wat mondige Angelsaksische aandeelhouders telt, maar in 'tweede zit' machtiging om eigen aandelen in te kopen. In februari blokten aandeelhouders de machtiging af om het management tot 20 procent van de eigen aandelen te laten inkopen. Pas in april kwam er groen licht, nadat de bulkinkopen tot 10 procent beperkt werden en de expliciete toevoeging dat ze niet zullen aangewend worden 'als een verdedigingsmiddel tegen een openbaar overnamebod'.",De lockdown van de kleine aandeelhouder
5ec847ba9800285414f4308c,https://www.tijd.be/r/t/1/id/10228740,2020-05-22T18:32:06.000Z,"De Verenigde Staten hopen de race naar het snelste covid-vaccin te winnen dankzij een project waarbij 100.000 tot 150.000 vrijwilligers getest worden.\n\nEen handvol vooraanstaande vaccinproducenten hebben ermee ingestemd om hun kennis en hun testinfrastructuur met de andere deelnemers te delen als hun eigen kandidaat-vaccin uit de race valt. Volgens wetenschappers die bij het project betrokken zijn is het de bedoeling om de klassieke testperiode van een tiental jaar te comprimeren tot enkele maanden.\n\nBedrijven die in vroege onderzoeken kunnen aantonen dat hun vaccin veilig is, zouden al vanaf julie kunnen deelnemen aan zeer grote proeven van 20.000 à 30.000 personen. In totaal hopen wetenschappers tot 150.000 mensen te vinden die willen deelnemen, zegt Larry Corey, een vaccin-expert bij het Fred Hutchinson Cancer Center in Seattle.\n\nWarp Speed\n\nDe testinspanning maakt deel uit van het vorige maand aangekondigde ACTIV-programma, een publiek-private samenwerking die gericht is op de snelle ontwikkeling van een vaccin. VS-president Donald Trump bedacht de Amerikaanse race naar het eerste vaccin enkele dagen geleden met de naam ‘Operatie Warp Speed.\n\nIn klassieke studies worden vaccins, na initiële proeven op dieren, eerst op hun veiligheid getest bij een kleine groep gezonde vrijwilligers. Daarna volgt een grotere studie om de juiste dosis te vinden en meer data te verzamelen over de werkzaamheid. De laatste fase of fase 3 bestaat uit grootschalige tests bij duizenden mensen. Alleen kandidaat-vaccins die die laatste fase overleven, komen in aanmerking voor massaproductie.\n\nMaar om sneller een vaccin te hebben, willen wetenschappers een aantal fases – vooral de tweede en derde fase – met elkaar laten overlappen. Vaccins die in een vroege fase een grote werkzaamheid aantonen, zouden dan sneller de grootschalige proeven kunnen doorlopen. De Amerikaanse regering heeft daarnaast ook miljarden dollars toegezegd om productiecapaciteit te bouwen voor vaccins die misschien nooit op de markt zullen komen.\n\nModerna\n\nDe testpersonen zullen enerzijds worden gezocht in gebieden waar het virus nog sterk circuleert, zowel in de VS als in andere landen. De overheid en de farmabedrijven brengen ook proefpersonen uit hun eigen netwerken aan.\n\nHet kandidaat-vaccin van het Amerikaanse bedrijf Moderna zal als één van de eerste deelnemen aan de grootschalige testen in juli. Mogelijk zal dat ook het geval zijn voor het Britse vaccin van de universiteit van Oxford University en farmabedrijf AstraZeneca, waar de Belg Bruno Holthof een leidende rol in speelt. De Amerikaanse regering zei donderdag dat het 1,2 miljard dollar gaat betalen om 300 miljoen doses van het Oxford-vaccin te reserveren.",VS mikt op snel vaccin met massale testen
5ec8b8362c3803f649224fa2,http://feeds.nieuwsblad.be/~r/life/culinair/~3/wOtyZsVKZYw/dmf20200522_04968626,2020-05-23T01:01:03.000Z,"Regi gaf zijn hit Kom wat dichterbij een tweede leven, maar zelf heeft Gene Thomas (47) intussen ook niet stilgezeten. Sinds vrijdag is zijn verzamelalbum OmSINGeld uit met daarop 47 nummers, waaronder ook de Liefde voor muziek -nummers én zijn bewerkingen van Franse chansons. “Wie weet ga ik ooit nog eens de Franse toer op.”\n\n“Zeventien jaar solo? Goed dat jij dat zegt, want ik wist niet dat ik al zolang bezig ben. Ik ben meer een gevoelsmens dan een datamens. Ik blijf gewoon muziek maken, zolang ik het leuk vind en er een ...","Gene Thomas brengt verzamelalbum uit, mét ‘Liefde voor Muzie..."
5ec8b8388b5ea40b610ad997,https://www.tijd.be/r/t/1/id/10228852,2020-05-23T04:00:03.000Z,"De Nederbelg Jan van Tetering is na een opmars van 30 jaar door de Nokia-rangen de Europese baas van de netwerkgigant. Hij rekent ons land niet tot de kopgroep voor het supersnelle 5G. 'Er is geen zekerheid om te investeren.'\n\nIn precoronatijden hield Jan van Tetering kantoor in de Antwerpse vestiging van Nokia, aan de achterzijde van het station Antwerpen-Centraal. Maar ook een beetje in de lucht. 'Mijn kantoor was het vliegtuig.' Dat is verleden tijd, zegt hij overtuigd. Pendelen naar kantoor of zakenreizen, dat zal flink terugvallen. 'We zagen tijdens de lockdown dat de efficiëntie van onze werknemers hoegenaamd niet is verminderd. Thuiswerk is nu de regel. Wie naar kantoor wil of moet komen, moet dat vooraf melden en motiveren. En mijn kantoor is nu bij mij thuis.'\n\nDat klinkt goed, maar ook een beetje als een promopraatje. Een maatschappij die niet meer reist om te communiceren, communiceert online en via netwerken. Net daar zit de kracht van Nokia. Wie de telecomspecialist nog associeert met het 3310-mobieltje loopt achter. De Finnen hebben nog wel smartphones en andere varia in huis, maar de netwerktak tekende in het eerste kwartaal voor driekwart van de omzet. Net na de lockdown ziet Van Tetering de kans om Nokia te positioneren als bedrijf dat de maatschappij digitaal mee rechthield. Hij is nu anderhalf jaar senior vice president Nokia Europa en geeft voor het eerst een interview.\n\nOngeziene pieken\n\nOndanks het momentum was het ook voor Nokia een rommelig voorjaar. Net voor de lockdown sneuvelde met het Mobile World Congress (MWC) in Barcelona hét evenement in telecomland. 'Dat is altijd een uniek moment, je ziet er een hoop klanten.' De Finse machine moest omschakelen naar virtuele meetings. Daarin kwamen twee verzuchtingen van klanten steeds terug. 'In de eerste weken vroegen klanten een snelle uitbreiding van de capaciteit op het netwerk. Als in een gezin van vier de twee kinderen gamen en de ouders thuiswerken met videocalls, krijg je ongeziene pieken. Ik hoorde van klanten dat hun trafiek maal drie of maal vier ging.'\n\nIk hoorde bij klanten dat de trafiek maal drie of maal vier ging. Jan van Tetering Senior vice president Nokia Europa\n\nDe netwerkpieken ten spijt draaide de hoofdvraag van klanten toch om iets anders. De komst van het supersnelle 5G moet de mobiele internetrevolutie van de komende jaren worden. Van Tetering legt de waarde van 5G graag nog eens uit, en onderstreept meteen dat we die niet prioritair in de toegenomen snelheid moeten zoeken. '2G, 3G en 4G waren telkens meer van hetzelfde. De mobiele ervaring werd almaar beter, met meer capaciteit om te surfen of zelf materiaal op te laden. Dat bracht ons waar we nu zijn.'\n\nNieuwe rol operatoren\n\n5G mikt niet zozeer op de consument met de smartphone, maar op het bedrijfsleven. 'Met de eigenschappen van 5G kunnen we voor het eerst niet alleen mensen, maar ook objecten verbinden. Dat kan van alles zijn: sensoren, containers, machines...' Bedrijven kunnen dan op hun sites via private 5G-netwerken snel en betrouwbaar data capteren en zo productiever werken. 'Die revolutie verandert ook de rol van telecomoperatoren', meent Van Tetering. Zij zullen meer moeten cateren naar de bedrijvenmarkt.\n\nWeinig investeringszekerheid\n\nNokia heeft in België al een 5G-testproject lopen in de Antwerpse haven, samen met Proximus. Maar Europees gezien zit ons land niet in de kopgroep, waarschuwt Van Tetering. 'In Europa zijn er zeker al landen waar 5G al commercieel wordt uitgerold, zoals Oostenrijk of het Verenigd Koninkrijk. Maar dat valt niet te vergelijken met de Verenigde Staten of Zuid-Korea.' België is alweer een beetje een speciaal geval, stelt Van Tetering, waarbij hij verwijst naar de spaakgelopen veiling van radiospectrum voor 5G.\n\nMet de eigenschappen van 5G kunnen we voor het eerst niet alleen mensen, maar ook objecten verbinden. Jan van Tetering Senior vice president Nokia Europa\n\nDe overheden raken het niet eens over de verdeling van de inkomsten uit de veiling, zo'n 800 miljoen euro, waardoor de telecomwaakhond BIPT zich voorlopig beperkt tot het toekennen van tijdelijke licenties, waarop geen commerciële akkoorden gebouwd kunnen worden. 'Het grootste nadeel van dat systeem is dat er geen garanties zijn. Er is geen investeringszekerheid. Een operator kan beslissen nu al te investeren bij de tijdelijke licenties, maar achter het net vissen bij de definitieve veiling. Als ik hen was, dan zou ik twijfelen om op grote schaal te investeren.'\n\nShift naar glasvezel\n\nGlasvezel is naast 5G de tweede grote investeringsbeweging waar telecomoperatoren voor staan. België draagt de rode lantaarn voor het aantal glasvezelaansluitingen in Europa. 'In België is de levensduur van koper en kabel in de loop der jaren zo goed mogelijk verlengd. België heeft daar zeker geen achterstand opgelopen. Maar koper is een technologie uit het verleden, en dus is de shift naar glasvezel aan de gang.' In ons land investeert zowel Proximus als het nutsbedrijf Fluvius daarin. Zeker Proximus kan de aanleg van glasvezel afstemmen op de uitrol van 5G.\n\nIn België is de levensduur van koper en kabel in de loop der jaren zo goed mogelijk verlengd. Jan van Tetering Senior vice president Nokia Europa\n\nDe Antwerpse vestiging van Nokia is het wereldwijde hoofdkantoor voor de hele range van koper-, kabel-, glasvezel- en draadloze toepassingen. De Nokia-ingenieurs zijn er in het innovatiecentrum Bell Lab nu al bezig met de volgende generatie internet voor in huis. 'Een van de vragen daar is hoe we het draadloze internet niet alleen naar het huis brengen, maar het ook goed verspreiden in het huis zelf.'",'België is een geval apart voor 5G'
5ec8b8388b5ea40b610ad99a,https://www.tijd.be/r/t/1/id/10228847,2020-05-22T23:00:19.000Z,"'Als je een marathon hebt gelopen, en er is niemand om het op sociale media te delen, heb je hem dan wel gelopen?' De zin komt van een cartoon van drie jaar geleden uit het Amerikaanse weekblad The New Yorker. Een variant daarop zou kunnen klinken als: 'Als je een marathon hebt gelopen, en het staat niet op Strava, en je krijgt er geen kudos voor, is het dan wel gebeurd?'\n\nStrava is een van de populairste namen in een peloton van nicheapps voor amateursporters. De bewegingstracker werd in 2009 opgericht door Michael Horvath, samen met studiebuddy Mark Gainey, en bouwde door de jaren heen een fanbasis op bij mensen die sporten zeer ernstig nemen. Op Strava - naar het Zweedse werkwoord sträva: 'streven' of 'zich inspannen' - registreren meer dan 50 miljoen sporters elke gelopen, gefietste of gezwommen meter, compleet met details over route, hartslag, aantal verbrande calorieën en andere onmisbare data. Een ander voordeel van Strava is dat u er knalprestaties kan delen zonder dat u er niet-geïnteresseerden mee moet vervelen op gewone sociale media als Facebook en Instagram.\n\nBetalend. Strava telt meer dan 50 miljoen gebruikers, maar daar verdient de sportapp voorlopig weinig aan. Om dat te veranderen worden meer functies betalend. Risico. De beslissing van CEO Michael Horvath om meer toepassingen achter een abonnement te steken lokte gemengde reacties uit, zeker in deze onzekere economische tijden. Maar Strava rekent op zijn op data beluste atleten. Ex-professor. Medeoprichter Horvath was eerst economieprofessor aan Stanford voor hij in 2009 Strava boven het doopvont hield, samen met kompaan en voormalig studiegenoot Mark Gainey. Comeback. Na enkele jaren op het achterplan nam Horvath eind 2019 het roer van zijn baby weer over, samen met Gainey. Deze week voerden ze de grootste wijziging in hun product door sinds de start.\n\nEen van de functies die Strava geliefd maken, is de mogelijkheid om tijden op een bepaald traject te vergelijken. De Bosberg opgevlamd? Spurtje getrokken op Carrefour de l’Arbre? Dan kan u uw tijd op dat specifieke segment toetsen aan die van andere fietsers, vrienden en vreemden, amateurs én pro’s. Wie echt goede benen heeft, komt in de hall of fame: de top tien van een segment. Het is een van de sociale toepassingen in de app die Strava doen blijven 'plakken' bij zijn gebruikers en waar competitiebeesten van houden.\n\n5 euro\n\nHet is ook een van de functies waar u voortaan voor moet betalen. Horvath en Gainey lichtten deze week hun community in over enkele wijzigingen in de app, met als motivatie: wij investeren in de atleten die investeren in ons. De basisversie blijft gratis, de extra’s kosten voortaan 5 euro per maand. Dat is misschien niet veel, zeker niet voor iemand die al een klein fortuin uitgeeft aan een fiets of een paar schoenen, maar er kwam ook wat kritiek. In tijden van hoge economische onzekerheid een betaalmuur optrekken, net op een moment dat meer mensen door de lockdown aan het bewegen gaan, klinkt wel heel opportunistisch. Een willekeurige gebruiker van het internetforum Reddit: 'Dit voelt als een kick in the balls.'\n\nMaar het is ook ingegeven door economische wetmatigheden. Om geld te verdienen zijn er voor Strava niet veel andere manieren dan het verzilveren van zijn groeiende aantal devote gebruikers, zeker als het advertentievrij wil blijven. In hun blogpost zeggen Horvath en Gainey: 'Wat binnenkomt, willen we herinvesteren in nog meer en betere toepassingen. Zo moeten we geen manieren bedanken om je reclame te tonen of je persoonlijke informatie te verkopen.' De kans dat de gok met het betalende abonnement lukt, is trouwens best groot gezien de geloofwaardigheid en het netwerkeffect dat Strava heeft opgebouwd.\n\nTopman Horvath is een ex-economieprofessor aan Stanford. Samen met Gainey roeide hij op hoog niveau tijdens hun studiejaren aan Harvard. Later, toen er geen tijd meer was voor ploegsport, misten ze de cameraderie en kwamen ze op het idee van een virtuele sportclub. De smartphones en gps-horloges die daarvoor nodig zijn, waren net aan hun opmars bezig. Het begon met fietsen, daarna kwam lopen. Vandaag kan u met Strava zelfs uw skiafdalingen of windsurfsessies registreren.\n\nPositieve ervaring\n\nVanaf het begin waren de ranglijsten van prestaties een belangrijke troef, afgekeken van computergames, maar dan op basis van echte fysieke prestaties. Het duo introduceerde ook zijn versie van de like-duim: de typische 'kudos' om andere gebruikers mee aan te moedigen. Het werd een typisch middel dat van Strava, in tegenstelling tot andere sociale netwerken, een bijna volledig positieve ervaring maakt.\n\nDrie jaar geleden deed het mediaschuwe duo wat veel oprichters van snel groeiende techbedrijven doen: een stap opzij zetten om andere managers hun product naar het volgende niveau te laten brengen. Eind vorig jaar deden ze opnieuw wat veel andere stichters doen: terugkeren aan het roer van hun oude liefde. Horvath werd weer CEO, Gainey uitvoerend voorzitter. Hun doel is Strava nog meer te doen uitblinken in het drukke veld van sportapps, want grote merken als Nike, Asics en Under Armour zitten hen op de hielen.",Michael Horvath
5ec8d38d3911db07ba062072,https://www.knack.be/nieuws/wereld/conflict-tussen-china-en-vs-niets-heeft-china-meer-geholpen-dan-trumps-arrogantie/article-longread-1600833.html,2020-05-19T19:00:05.000Z,"De spanningen tussen de Verenigde Staten en China lijken dag na dag toe te nemen. Een confrontatie lijkt onafwendbaar. 'Dit wordt een van de bepalende gebeurtenissen van onze eeuw', voorspelt VUB-hoogleraar internationale betrekkingen Jonathan Holslag.\n\nDe Koude Oorlog begon in 1917. Al bij de totstandkoming van de Sovjet-Unie waarschuwde Vladimir Lenin voor kapitalistische gieren uit Washington en een langdurige strijd voor de hegemonie. Hij beschuldigde Amerika ervan Rusland te willen uitbuiten en overal tussenbeide te komen onder het mom van rechtvaardigheid: in Rusland zelf, in China, in Europa en in Perzië. De Sovjets zagen de wereld als een socialistisch eiland omringd door een kapitalistische zee. Als je de ideologie wegdenkt, wordt de kern van Lenins bezorgdheid duidelijk. Zoals hij dat zelf samenvatte: het gaat om wie de andere kan overheersen.\n\n...\n\nDe Koude Oorlog begon in 1917. Al bij de totstandkoming van de Sovjet-Unie waarschuwde Vladimir Lenin voor kapitalistische gieren uit Washington en een langdurige strijd voor de hegemonie. Hij beschuldigde Amerika ervan Rusland te willen uitbuiten en overal tussenbeide te komen onder het mom van rechtvaardigheid: in Rusland zelf, in China, in Europa en in Perzië. De Sovjets zagen de wereld als een socialistisch eiland omringd door een kapitalistische zee. Als je de ideologie wegdenkt, wordt de kern van Lenins bezorgdheid duidelijk. Zoals hij dat zelf samenvatte: het gaat om wie de andere kan overheersen. Tussen 1917 en het formele begin van de Koude Oorlog in 1945 gapen decennia van ongemakkelijk aftasten. Lenin adviseerde om in dat prille stadium de confrontatie uit de weg te gaan, hard taalgebruik te schuwen en militaire macht te mijden. De Amerikaanse industrieel Henry Ford onderstreepte het belang van handel en bouwde een tractorfabriek nabij Moskou. 'Deze markt zou voor Ford wel eens het hele volume in Azië en Europa kunnen overtreffen,' zo verlekkerde hij zich. Sommigen droomden van het amerikaniseren van de Sovjets. Diplomatieke banden werden aangehaald, al was het maar omdat Duitsland een gezamenlijke bedreiging was. Achter de façade maakten experts zich geen illusies. De Sovjets begrepen dat hun overleven afhing van het terugduwen van rivalen rondom de lange grenzen. Een beetje zoals de Russische tsarina Catharina De Grote opperde: je moet de grenzen uitbreiden om ze te kunnen verdedigen. Amerika probeerde aanvankelijk vooral zijn economische invloed in Europa en Azië uit te breiden, maar tijdens de Tweede Wereldoorlog werd het in Washington duidelijk dat Amerika belang had bij een sterke, vooruitleunende militaire positie aan de buitenranden van de Euraziatische landmassa. Het krachtenveld in 1945 was niet nieuw, maar het kwam tijdens de conferenties in Jalta en Potsdam volledig bloot te liggen. Voorbij de ideologie was de Koude Oorlog een geopolitieke strijd tussen een maritieme en een continentale grootmacht om het overwicht in Eurazië. Wilden de Amerikanen zich laten gelden langs de buitenranden, langsheen de kusten van Stille en de Atlantische Oceaan, dan gold voor Moskou het omgekeerde. Vooral Jozef Stalin vond het cruciaal om bijvoorbeeld de westerse invloed terug te duwen aan de Baltische en de Zwarte Zee, of in Oost-Europa en Oost-Azië. In een verbonden wereld is elke grote continentale macht die in Eurazië opstaat voorbestemd om voor Amerika een rivaal te worden. Dat is vandaag ook het geval tussen China en de Verenigde Staten. Velen wijzen naar de coronapandemie als kantelpunt. Maar de spanningen zijn zich al decennialang aan het opbouwen. Er wordt nu verwezen naar een recente tekst van de voormalige veiligheidsadviseur Herbert McMaster als een soort nieuw 'lang telegram', zoals de Amerikaanse diplomaat George Kennan er een schreef in 1946. Net zoals Kennan rapporteert McMaster over het diepe wantrouwen en besluit hij dat conflict onoverkomelijk is. Maar al die observaties werden al zo vaak gemaakt. Het conflict is niet nieuw. Het is de voorbije jaren alleen maar dwingender geworden. En het heeft beleidsmakers vooral heel veel tijd gekost om in te zien dat het onafwendbaar was. Ook in het geval van China stelden de Verenigde Staten dat ze het land konden amerikaniseren, dat ze democratisering konden stimuleren en een vrije markt konden afdwingen. Maar dat messianisme betekende vaak niet meer dan een rechtvaardiging voor winstbejag in een autoritaire samenleving. De Chinese leiders zelf gaven steevast aan dat zij de amerikanisering niet hoefden, dat de eenpartijstaat tegen elke prijs verdedigd moest worden, en dat er een nieuwe wereldorde moest komen die de invloed van de Amerikanen aan banden zou leggen. Amerika, en bij uitbreiding het Westen, heeft zichzelf dertig jaar lang een rad voor de ogen gedraaid. Peking is eigenlijk altijd duidelijk geweest over wat het wilde en niet wilde. Het wilde bijvoorbeeld economisch samenwerken, maar zonder de belangen van de nationale industrie prijs te geven. Het wilde technologisch samenwerken, maar zonder afbreuk te doen aan het langetermijndoel van technologische zelfredzaamheid. Samenwerking op korte termijn was een hulpmiddel om op lange termijn de wereldorde te hertekenen. Een gangbaar doel voor een opkomende grootmacht. Vreemd was dus niet zozeer wat China nastreefde. Vreemd was vooral dat het Westen dat zag en er niet naar handelde. Al in het begin van de jaren negentig beklaagde president Bill Clinton zich erover dat de samenwerking onevenwichtig was. In 2001 waarschuwde de Nationale Veiligheidsraad president George W. Bush dat een rijk China ook militair machtig zou worden. In 2006 begonnen de eerste kritische vertrouwelijke analyses te circuleren over de strategische gevolgen van China's groeiende economische invloed en militaire slagkracht. Barack Obama was van bij het begin van zijn presidentschap sceptisch over het vermogen om China te veranderen. Maar diplomaten bleven het aantal dialogen met China als graadmeter van succes beschouwen in plaats van de resultaten die de gesprekken opleverden. Politici verkozen de zekerheid van een onevenwichtig partnerschap boven de onzekerheid die gepaard zou gaan met een confrontatie. Westerse bedrijven bleven China als het land van de gouden bergen beschouwen, en gingen ervan uit dat strategische overwegingen onderdeden voor winstbejag. Ik herinner me een gesprek met de voorzitter van een van Amerika's grootste investeringsfondsen. 'Vergeet Donald Trump en zijn Chinapolitiek', zei hij vlak voor de presidentsverkiezingen van 2016. 'Zodra hij in het Witte Huis zit, zullen wij hem wel uitleggen wat er op het spel staat.' President Trump bleek minder vatbaar voor de druk van Wall Street. De investeerder in kwestie vormde met andere zwaargewichten uit de bedrijfswereld een groepje om de nieuwe president ervan te overreden dat hij de commerciële relaties met China gaaf moest houden. Maar de nieuwe president hield er een andere mening opna. Er zijn twee belangrijke verklaringen voor die ommezwaai. Een eerste is de persoonlijkheid van Trump, zijn onbesuisdheid, zijn grootdoenerij. Trump is niet bang voor confrontatie; hij dweept ermee. Met het oog daarop omringde hij zich met tegendraadse denkers. Steve Bannon, bijvoorbeeld, voor wie China een nieuw kwaadaardig imperium is. Of Peter Navarro, die China verantwoordelijk stelt voor de de-industrialisatie van de Verenigde Staten. Het resultaat was een nieuwe botsing tussen het oneerlijke en expansionistische China aan de ene kant, en aan de andere kant de Verenigde Staten, wier arbeidersklasse en ondernemers door Peking belazerd werden. Die emotionele benadering kreeg bijval van koelbloedige realisten. Defensieminister Jim Mattis, bijvoorbeeld, stelde dat de verzwakking van de Amerikaanse samenleving een grotere bedreiging was dan China. Hij besefte ook dat het Chinabeleid van de voorbije decennia een flop was, en dat de Chinese economie tegen 2030 even groot zou kunnen zijn als de Amerikaanse. Daarmee zou China een einde maken aan het Amerikaanse leiderschap. In de jaren voor de presidentsverkiezing van 2016 had China nieuwe raketten laten zien die de Verenigde Staten konden treffen of vliegdekschepen konden doen zinken. In 2016 haalden de Chinezen middels de belofte van investeringen de Filipijnen uit het Amerikaanse kamp. Ook voor de realo's was harde competitie onafwendbaar. Het is niet alleen de overheid die van koers verandert. Een grote meerderheid van de Amerikanen staat negatief tegenover China. Je zou kunnen debatteren over de vraag of het gerechtvaardigd is dat Amerika China als een rivaal beschouwt en de confrontatie aangaat. Uiteindelijk hebben de Chinezen dertig jaar lang gedaan wat de Amerikanen verwachtten: goedkoop consumptiegoederen leveren en de overheid voor meer dan 1000 miljard euro krediet toestoppen. De Chinese opmars is in zekere zijn een bijproduct van de Amerikaanse decadentie. Los van die ethische overwegingen leert de geschiedenis van de internationale politiek ons dat er geheid een conflict uitbreekt als de dominante mogendheid zich bedreigd voelt en de machtsbalans kantelt. En dát is nu precies aan het gebeuren. Het is ook niet zo dat Amerika ineens de competitie opstart. China is de competitie al decennia geleden begonnen. Zijn visie van een nieuwe, rechtvaardige wereldorde was en is erop gericht om het leiderschap van Amerika te doorbreken. En hoewel China beweert zelf geen dominante mogendheid te willen worden en geen hegemonie te willen vestigen, bestaat daar, om het vriendelijk uit te drukken, geen zekerheid over. Ook dat is een belangrijke les uit de geschiedenis van de wereldpolitiek: landen die vandaag vrede prediken worden alsnog arrogant zodra ze de macht grijpen. Kijk maar naar de VS. Een nieuwe, adembenemende tweestrijd is dus begonnen. Dit wordt een van de bepalende gebeurtenissen van onze eeuw. Maar vooral de komende tien jaar worden spannend. Want dat is de periode waarin duidelijk zal worden hoezeer en hoe snel de machtsbalans zal doorslaan. Zelfs als de Chinese economische groei vertraagt en de Verenigde Staten snel uit het huidige dal klauteren, zal de omvang van de Chinese economie binnen dit en tien jaar minstens in de buurt van de Amerikaanse komen. Een gemiddelde Chinees zal dan nog altijd vier tot vijf keer minder verdienen dan een Amerikaan, maar als land zou China meer budget hebben om op diplomatiek en militair vlak een verschil te maken. Hoe die tweestrijd zal evolueren, koud blijft of warm wordt, kunnen we niet voorspellen. Net zoals in de Koude Oorlog of andere langdurige grootmachtenconflicten zal de rivaliteit niet zozeer bepaald worden door een grootse strategische visie, maar door persoonlijkheden en permanente aanpassingen. Maar, opnieuw, de rivaliteit zal niet wegebben, ook niet als Donald Trump volgend jaar eventueel de baan zou ruimen voor Joe Biden. Die nieuwe strijd zal uit een zevental kampen bestaan. Eén kamp heeft het economische leiderschap als inzet. Net zoals tijdens de Koude Oorlog gaat het om de superioriteit van de Amerikaanse economie, deze keer tegen het staatskapitalisme van China. Wat verschilt tegenover de Koude Oorlog, is dat de Amerikaanse economie vandaag opgezadeld zit met een grote schuld, dat de industrie minder sterk is en dat de Chinese economie in verhouding tot die van de Sovjets veel groter is. Voor China wordt het vooral een zaak de toegang te behouden tot belangrijke afzetmarkten, want zijn industrie overleeft niet zonder uitvoer. China zal ook in snel tempo de industrie productiever moeten maken. Dat brengt ons bij het kamp om de technologie. Ondanks euforie over Chinese artificiële intelligentie blijft China technologisch achterophinken. Het heeft enorme bedragen over om buitenlandse technologie te kopen of voor onderzoek, maar in vergelijking met de VS komt er relatief weinig uit. Het komende decennium zal uitwijzen of China de verwachtingen alsnog kan waarmaken. China staat sterk in de industrie, maar nog zwak in technologie; Amerika staat nog steeds sterker in de technologie maar is verzwakt in de industrie. Degene die dit als eerste in evenwicht brengt, verwerft een groot voordeel. Een derde kamp is de strijd om Eurazië. China beseft goed dat het zijn nabuurschap te vriend moet houden of minstens moet voorkomen dat landen in de omtrek het Amerikaanse voorbeeld volgen. China heeft Azië en Europa ook nodig als afzetmarkt en bron van grondstoffen. Het voordeel van Peking is dat landen in het hart van Eurazië weinig alternatief hebben en dat zijn continentale as met Rusland voorlopig redelijk goed zit. De ultieme strijd zal dus vooral gaan om het randland, de maritieme buitenrand van Eurazië: over de invloed op het Koreaanse schiereiland, de eerste eilandenketen met daarin Taiwan, Zuidoost-Azië, Zuid-Azië, het Midden-Oosten en Europa. Europa, het mag duidelijk zijn, is in deze tweestrijd geen speler meer. Een vierde kamp: de Euraziatische zee. Voor China en Rusland is Eurazië al langer één groot geopolitiek schaakbord. De zeeën rondom maken daar deel van uit. Het is hun erom te doen de Amerikaanse militaire slagkracht op een afstand te houden, en dat met zo weinig mogelijk financiële inspanningen, dus vooral met raketten, mijnen en elektronische oorlogvoering. Voorts zijn die wateren belangrijk voor grondstoffen, voor de maritieme handel en de zogenoemde second strike- capaciteit: het vermogen om na een eerste nucleaire aanval terug te slaan vanaf onderzeeboten. Tussen pakweg 2000 en 2010 hebben Rusland en China hun macht op het continent bestendigd. Tussen 2010 en 2020 hebben ze werk gemaakt van het terugduwen van de Amerikaanse militaire macht. Tussen 2020 en 2030 is de inzet het 'insuleren' van Eurazië: ervoor zorgen dat meer landen zich afkeren van de VS en dat de Amerikanen nog meer de toegang tot de landmassa ontzegd kan worden. Washington zal dat uiteraard proberen te verhinderen. Een vijfde kamp betreft de ruimte en het internet. Wie in de voorbije eeuwen de oceanen en later de lucht overheerste, had grote economische en militaire voordelen. Vandaag komen daar twee nieuwe 'sferen' bij. Al enige tijd zoeken de Verenigde Staten en China de kwetsbaarheden van elkaars satellieten op. China beseft ook dat het met 5G een kans heeft om de Amerikaanse datadominantie te breken. Want wie de data controleert, controleert de economie en misschien wel voor een stuk de wereld. Een zesde worsteling is de nucleaire afschrikking. In tegenstelling tot de Koude Oorlog gaat deze nucleaire wedloop niet om het aantal wapens, maar om hun doeltreffendheid en hun vermogen verdedigingssystemen te verschalken. Zowel China als de Verenigde Staten investeren miljarden in de modernisering van hun nucleaire wapens: het installeren van meerdere kernkoppen op hun raketten, het wendbaar maken van die kernkoppen, het hypersonisch maken van de wapens enzovoort. Tezelfdertijd staan alle bestaande wapenbeheersingsverdragen op springen. We kunnen nog een zevende kamp toevoegen: de strijd om aanzien. Macht verspreidt zich het beste in een context van aanvaarding en legitimiteit, als het harde gepaard gaat met het zachte. Kleinere landen maken zich vandaag weinig illusies over de Amerikaanse en Chinese bedoelingen. Ze wantrouwen beide. Maar vaak volstaat het in de internationale politiek om de leiders van kleine landen te helpen de schijn hoog te houden om invloed te winnen. China doet dit meesterlijk. Denk maar aan de talrijke Europese landen die zich tegen beter weten in laten paaien met Chinese beloften over multilateralisme, economische hervormingen et cetera. Het verzwakt de weerstand en biedt China ruimte om de invloed te versterken. Donald Trumps onbesuisdheid helpt de Chinezen in die verzuchting. Niets heeft China meer geholpen dan de arrogantie van Trump. Dat kan een fatale Amerikaanse dwaling zijn. De passage van Trump was cruciaal om de confrontatie met China aan te gaan, maar een gematigder figuur in het Witte Huis zou die strijd wellicht beheerster kunnen volhouden en landen ervan kunnen overtuigen hun aarzeling tussen Peking en Washington in te ruilen voor sterke allianties. De belangrijkste inzet van de nieuwe tweestrijd is dominantie. Men kan ideologische voorkeuren hebben, het Chinese autoritarisme laken of de trieste staat van de Amerikaanse samenleving. Maar als we daar even abstractie van maken, dan is dit slechts een nieuwe deining in de eeuwigdurende golfbeweging waarmee de macht zich over het aardoppervlak verspreidt. Aan de ene kant noopt die observatie tot bescheidenheid, want vroeg of laat leidt een verstoring van het machtsevenwicht tot conflict. Dat is onontkoombaar. Aan de andere kant brengt ze een enorme opdracht met zich mee qua stuurmanskunst, een verantwoordelijkheid om de juiste inzichten te verwerven, de juiste keuzes te maken en ervoor te zorgen dat we niet belanden in een vernietigende maalstroom. Een grote tweestrijd kan veel vormen aannemen. Niet alle oorlogen blijven koud.",Conflict tussen China en VS: 'Niets heeft China meer geholpen dan Trumps arrogantie'
5ec8e7c05a15f33ce2421163,https://www.demorgen.be/nieuws/zijn-de-gouden-jaren-van-bart-de-wever-voorbij~bc522b4b/,2020-05-22T13:00:00.000Z,"Een jaar na de federale verkiezingen bevindt Bart De Wever zich voor het eerst in zijn politieke leven in het ­defensief. Redacteur Joël De Ceulaer, die volgende week een boek publiceert over ’s mans impact en betekenis, ­analyseert hoe het zover kon komen.\n\nHet zijn bange tijden voor de wereldbevolking in het algemeen en voor Bart De Wever in het bijzonder. De komende maanden wordt zijn politieke lot bezegeld. Zal N-VA straks federaal mee besturen of belandt ze met Vlaams Belang in de oppositie? Dat laatste zou een nachtmerrie worden voor De Wever en de zijnen – het voorlopige einde van wat tot dusver een soms indrukwekkend parcours was. Het is de laatste tijd vaker gezegd: er is voor de achterban van De Wever maar één ding erger dan regeren met de PS, en dat is op de protestbanken zitten naast Tom Van Grieken en Dries Van Langenhove.\n\nWat vandaag in de Wetstraat overheerst, is gespin. Elke dag probeert een andere partij de situatie in haar voordeel te framen. Wie daaruit nu al conclusies trekt, loopt te snel van stapel. Alles is nog mogelijk. Paars-geel, met N-VA en PS die samen de economische fall-out van de coronacrisis aanpakken? Zou nog kunnen. Paars-groen met CD&V erbij, de Vivaldi-coalitie? Is nog mogelijk. Nieuwe verkiezingen in september? Sluit het nog niet uit. Nog wat verder strompelen met de huidige minderheidsregering? Die kans is klein, maar niet onbestaande. Er is maar één conclusie die nu al gerechtvaardigd is: Bart De Wever zit, voor het eerst in zijn carrière, in het defensief. Was hij vroeger vaak heer en meester van het spel, dan is hij nu afhankelijk van de concurrentie. Hij kan het niet hard spelen, zoals hij dat gewoon is. Hij moet hopen dat men hem erbij neemt.\n\nIk heb mij de voorbije maanden grondig verdiept in het parcours dat De Wever aflegde sinds hij zijn doctoraat aan de KU Leuven in 2001 onafgewerkt liet liggen omdat de zieltogende Volksunie, die verrees als N-VA, hem nodig had. In mijn nieuwe boek De tragiek van de macht, dat vanaf volgende week in de winkel ligt, licht ik toe welke impact De Wever heeft gehad op het politieke, culturele en ideologische debat in Vlaanderen. Ik vertel hoe hij de democratie wakker schudde, afrekende met de erfenis van mei ’68 en probeerde om het Vlaams-nationalisme te redden uit de klauwen van het extremisme. Tegelijk betoog ik dat hij onderweg behoorlijk wat principes en beloftes uit het venster heeft gegooid, zoals bijna elke homo politicus van betekenis dat vroeg of laat moet doen.\n\nMet Yves Leterme (CD&V), toen nog kartelpartner. 'De Wever stak boven de concurrentie uit. Hij was, sinds Guy Verhofstadt, de eerste politicus die een ideologie in de markt zette.' Beeld BELGA\n\nMijn terugblik op de eerste fase van een politieke carrière – die, zoals de ondertitel van het boek zegt, de vorm heeft van een Brief aan Bart De Wever – is geen schotschrift of afrekening. Bij de beoordeling van De Wever horen uiteraard argumenten à charge en à décharge. Maar de balans staat nú wel in het rood. De Wever is nog niet boven zichzelf uitgestegen, en zijn centrale missie – Vlaams Belang decimeren – is na een aanvankelijk succes alsnog mislukt. Hij heeft die partij opnieuw wakker gekust.\n\nDat N-VA in de touwen hangt, bleek woensdag uit De Stemming, een onderzoek van de Universiteit Antwerpen in opdracht van de VRT en De Standaard. De N-VA liep tijdens de coronacrisis sterk in de kijker, maar maakte van alle partijen de slechtste indruk op de Vlaamse kiezer. Zoiets moet bij de N-VA-achterban inslaan als een bom.\n\nDe reden voor deze inzinking schuilt volgens mij in de leiderschapsstijl van Bart De Wever. In min of meer normale omstandigheden is de man vrijwel onverslaanbaar. Hij is een stuk intelligenter en retorisch begaafder dan de modale politicus. Maar op momenten van crisis schiet hij tekort en verliest hij zijn toverkracht. Dat is al twee keer gebeurd, kort na elkaar. Een eerste keer met de Marrakesh-crisis, een tweede keer met deze coronacrisis. Als De Wever het beter had gespeeld, had hij een toppositie kunnen bekleden in een regering van nationale eenheid en tonen dat hij kordaat kan besturen. Maar het liep anders. Tijdens de grootste crisis die België heeft beleefd sinds de Tweede Wereldoorlog, stond hij op de pechstrook en begon zijn communicatie te zwalpen.\n\nAls hij op televisie aan het woord is, lijkt hij nog altijd zelfverzekerd. Maar volgens mij schuilt achter die façade vandaag vertwijfeling. De Wever overleeft op retoriek, zoals een renner die geen fut meer heeft in de benen, toch nog doorbijt op karakter.\n\nHoe is het zover gekomen? Sta me toe dat ik u even mee terugneem in de tijd.\n\n1. De spookrijder met een ideologie\n\nHet blijft een leuke anekdote. De eerste keer dat Bart De Wever werd blootgesteld aan het brede publiek, in volle primetime, was op donderdag 24 april 2003, in Bracke & Crabbé, een show in de aanloop naar de federale verkiezingen van mei 2003. De Wever zat tussen Inge Vervotte van CD&V en Saïd El Khadraoui van sp.a, en viel nogal uit de toon. Hij zat niet strak in het pak, maar was sjofel gekleed. En nog meer dan zijn fysieke voorkomen stond het debat dat zich daar ontspon, tussen hem en de interviewers, haaks op de tijdsgeest. Toen Bracke hem vroeg wat hij vond van Bekende Vlamingen op politieke lijsten (jazeker, dat vroeg Bracke!), antwoordde De Wever: “Mensen die op televisie met een dweil in hun mond en Tanja Dexters op hun rug over de vloer kruipen, kunnen we bij N-VA missen als kiespijn.”\n\nWaarop Bracke, verbouwereerd, vroeg: “Over wie hebt u het nu?”\n\nWaarop De Wever: ‘Ik wil zijn naam niet noemen, maar in het Frans klinkt het als achterwerk.”\n\nDe wenkbrauwen van Bracke fronsten op volle toeren: “Euh, cul, Q... U bedoelt Vincent Van Quickenborne! Waar hebt u dat gezien?”\n\n“In Mediamadammen op VT4”, antwoordde De Wever.\n\nWaarop Ben Crabbé ook een witz lanceerde: “Daar kijken wij niet naar. Maar ik begrijp het: de N-VA is een kleine partij, dus jullie kijken naar kleine zenders.”\n\nHet genadeschot van De Wever raakte Crabbé pal tussen de ogen: “Ik moet zeggen: als ik moet kiezen tussen Doe de stemtest en Temptation Island, dan is de keuze snel gemaakt.”\n\nBaf. Die zat. Een politicus die zich de flauwekul van het infotainment niet lijdzaam liet welgevallen, maar er met de voeten vooruit tegen inging. Wat! Een! Verademing! Velen zullen gedacht hebben: de man is ongeschikt voor de politiek, hij is veel te cassant, niet beminnelijk en niet glad genoeg, hij spreekt zelfs de interviewers tegen en dat mag je niet doen. Maar mijn journalistieke hart maakte een vreugdesprongetje.\n\nMet Filip Dewinter, wiens partij hij even decimeerde. '­In normale omstandigheden is De Wever bijna onverslaanbaar, maar op momenten van crisis verliest hij zijn toverkracht.' - Eedaflegging in het Vlaams Parlement - Prestation de serment au Parlement Flamand * Bart De Wever * Filip Dewinter © Philip Reynaers / Photonews Beeld Photo News\n\nToen De Wever wat later, in augustus 2003, een essay schreef over zijn favoriete denker Edmund Burke, de aartsvader van het conservatisme, deed hij het weer: tegen de stroom in koersen. Een citaat: “Geen politicus in Vlaanderen die zich conservatief noemt. Een hardnekkige karakterstoornis, die me in de ogen van velen allicht tot een arrogant en irritant kereltje maakt, geeft me alleen daarom al zin om het predikaat conservatief enthousiast te aanvaarden als geuzennaam. Al was het maar als loutere provocatie van het politiek correct denkende establishment waaraan ik een hekel heb.”\n\nMet dat essay bewees De Wever opnieuw dat hij boven de concurrentie uitstak. Hij was, sinds Guy Verhofstadt met zijn burgermanifesten, de eerste politicus die een ideologie in de markt zette. Weerwerk had hij niet. Andere politici stonden erbij en keken ernaar.\n\nZo heeft De Wever de sfeer in Vlaanderen mee doen kantelen en de gevestigde ideeën over mens en maatschappij die hij begin deze eeuw aantrof, een stevige draai proberen te geven. De elitaire consensus, zoals dat heet, ligt op sommige punten in een andere plooi. Geesten zijn gemasseerd, harten zijn veroverd. Een halve eeuw na mei ’68 heeft De Wever de erfenis van die revolte gedeeltelijk naar de vuilnisbelt van de geschiedenis verwezen. Wij leven in rechtsere tijden. Een voorbeeld? Velen zijn slachtoffermoe. Wie werkloos is, had maar flinker moeten solliciteren. Wie arm is, moet maar een baan zoeken. Wie denkt dat hij gediscrimineerd wordt, moet maar wat steviger uit zijn pijp komen. En wat de vluchtelingen betreft: dat zijn geen slachtoffers meer die wij moeten opvangen, maar een potentiële bron van overlast die we op afstand willen houden.\n\nHet interessante is dat de coronacrisis nu opnieuw voor een politieke shift kan zorgen: de overheid moet schulden maken, er zal meer geld naar publieke sectoren moeten, de gezondheidszorg en ouderenzorg moeten beter. Het mag duidelijk zijn dat de eerste fase van de loopbaan van De Wever achter de rug is. De vraag is of hij zich kan aanpassen.\n\n2. De drakendoder met killersinstinct\n\nVeel zelfvertrouwen had De Wever aanvankelijk niet. Zelfs in 2006, toen N-VA dankzij het kartel met CD&V de grootste fractie vormde in het Vlaams Parlement, achtte hij zich nog ongeschikt voor de politieke arena. “De strijd met de designpolitici ga ik niet aan, want dan ben ik bij voorbaat kansloos verloren”, zei hij in Knack. “Ik heb niet het uiterlijk, noch de présence om in dat circus mee te spelen. Eigenlijk zouden figuren zoals ik achter de schermen moeten werken, om teksten te schrijven voor de gladiatoren. Niet om zelf de arena te betreden.” Achteraf bekeken een verbijsterende uitspraak. De Wever groeide snel uit tot de meest gevreesde gladiator in de politieke arena.\n\nToen hij die arena betrad, was het politieke debat – door de knusse paarse consensus van liberalen en socialisten – een tikje ingedommeld. De algemene teneur was die van het centrum en de gematigdheid. De kiezers die afgemat waren door de paarse fletsheid en de christendemocratie geen alternatief vonden, vlogen als gebraden kippen binnen bij Vlaams Blok. De Wever begreep dat politiek niet leeft van consensus, maar van conflict en verdeeldheid. Dat een politicus dingen moet zeggen waar andere politici het mee oneens kunnen zijn. “Het bier dat het beste verkoopt, is Heineken”, zei hij ooit. “Smaakt naar niks, maar roept dus ook geen weerstand op. Je hebt politici die daar volledig aan voldoen. Ik drink liever een Duvel. Ik weet dat negentig procent van de mensen dat te bitter vindt, maar wie het graag drinkt, drinkt het héél graag. Laat mij maar een Duvel zijn.”\n\nWat velen in De Wever aantrok, was wat ze zo lang hadden gemist: een politicus die niet naar een debat trok om op vriendelijke wijze wat argumenten uit te wisselen, maar die elk debat wilde winnen, zonder zichzelf in allerlei bochten te moeten wringen.\n\nMet Theo Francken, die de partij naar rechts duwde. Beeld BELGA\n\nWat De Wever typeert, is dat killersinstinct. Het vermogen om de tegenstander koudweg af te maken. Tegelijk, en dat is best tragisch, is hij erg lichtgeraakt. Hij is genadeloos voor anderen, maar overdreven gevoelig als anderen het eens op hem gemunt hebben. Met mijn favoriete boutade: hij heeft de scherpste tong én de langste tenen. Zo won hij lang elk debat. Hij ging voluit en de tegenstander hield zich in. Ook journalisten zijn daar het slachtoffer van geworden. Sommigen gingen op de rem staan met hun kritiek, uit angst dat De Wever hen zou wegzetten als bashers.\n\nDaar staat tegenover dat hij het democratische debat in Vlaanderen heeft wakker geschud. En zo van N-VA, mede dankzij het kartel met CD&V dat eind 2008 sneuvelde, de grootste partij van Vlaanderen heeft gemaakt. Veel christendemocratische kiezers bleven na de dood van het kartel hangen bij N-VA, de liberalen zagen in N-VA wat Open Vld allang niet meer was, en de Vlaams Belangkiezers die murw waren omdat ze jarenlang een steriele stem hadden uitgebracht, stapten over naar de club van De Wever – die zo de uiterst rechtse draak versloeg die Vlaanderen sinds Zwarte Zondag van 1991 in de ban hield.\n\n3. De gijzelnemer van de nv België\n\nErg strak is de N-VA-communicatie vandaag niet, maar tot voor kort hamerde De Wever nog op de klassieker die hij tien jaar geleden al gebruikte: frontvorming. Als de cruciale Vlaamse partijen ‘aan één zeel trekken’, zoals De Wever dat noemt, dan kunnen ze de Franstaligen voor het blok zetten, en is een federale regering zonder meerderheid aan Vlaamse kant onmogelijk. Gewoon het been stijf houden: dat volstaat.\n\nDie strategie werpt ons precies tien jaar terug in de tijd.\n\nNa de historische overwinning van N-VA bij de federale verkiezingen op 13 juni 2010, zei De Wever tijdens het laatste debat op de openbare omroep ook dat de Vlaamse partijen ‘aan één zeel’ moesten trekken. Dat was op dat moment buitengewoon slim, want zo nam De Wever alvast een voorschot op de mislukking: als hij er niet in zou slagen om een regering te vormen met de PS – wat toen ook de opdracht was – dan kon hij de andere Vlaamse partijen daarvan de schuld geven. Dan hadden ze maar aan één zeel moeten trekken, nietwaar?\n\nPolitieke waarnemers of commentatoren die geloven in de strategie van het Ene Zeel, kunnen best even terugdenken aan wat die ons destijds heeft opgeleverd: 541 dagen doffe ellende. De andere Vlaamse partijen hadden zich door N-VA laten gijzelen. En dat bleek nergens voor nodig: de regering onder leiding van Elio Di Rupo – met PS, zonder N-VA en met een minderheid aan Vlaamse kant – werd bij de stembusgang van 2014 beloond door de Vlaamse kiezer. Het is al vaak geschreven, maar dat is ook nodig, want het geheugen in de Wetstraat is blijkbaar kort: de regering-Di Rupo werd beloond, de regering Michel (zonder PS, met N-VA, met Vlaamse meerderheid) werd afgestraft. Wat niet betekent dat N-VA niet mag regeren, wel dat de andere Vlaamse partijen hun eigen koers mogen varen en ruggengraat moeten tonen, zodat we de komende maanden niet in dezelfde doffe ellende terechtkomen als in 2010.\n\nDe campagne tegen het Marrakesh-pact: een dieptepunt. Beeld rv\n\nNiets is zeker, en de politieke spinners maken tegenwoordig overuren, maar het lijkt er nu toch op dat zowel CD&V als Open Vld – zelfs nu Egbert Lachaert voorzitter is – zich niet meer weerloos vastklinken aan de N-VA. Dat is, in het licht van de farce van tien jaar geleden, voortschrijdend inzicht. En het zet De Wever in een onzekere, defensieve positie. Hij weet dat mensen snel een slagkrachtige regering willen, hij weet dat een federale regering zonder zijn partij beloond kan worden in de stembus, en dus moet hij zeer behoedzaam manoeuvreren. In 2010 kon het nog zonder compromissen – in 2012 zou hij moeiteloos Antwerpen veroveren, in 2014 werd hij de baas in Vlaanderen en daarna zelfs België, zonder staatshervorming maar wel als schaduwpremier. Dat was de fase van de almacht. Maar de gouden jaren liggen achter hem. Aan zijn periode van electorale onfeilbaarheid is eind 2018 bruusk een einde gekomen.\n\n4. De bloedfout met Theo Francken\n\nGoede beslissingen nemen is belangrijk. Verkeerde beslissingen vermijden is minstens even cruciaal. De beslissing van N-VA om naar aanleiding van het Marrakesh-pact van de Verenigde Naties uit de regering te stappen, was zo’n misser. Een bloedfout.\n\nHet leek een mooi plan. Met staatssecretaris voor Asiel en Migratie Theo Francken had De Wever een goudhaantje in huis – de populairste politicus van Vlaanderen, die zich op sociale media zowat alles kan permitteren. Francken vertegenwoordigt de uiterste rechterflank van de N-VA – een flank waar naar schatting twintig tot dertig procent van de mandatarissen zich bevinden. De meerderheid zit daar dus niet. Ook De Wever niet. De voorzitter begon zijn loopbaan in elk geval als een oprechte, inclusieve nationalist, zoals Geert Bourgeois, die het wereldbeeld van Vlaams Belang verwerpt.\n\nToen het VN-migratiepact op de radar verscheen, ging radicaal-rechts overal in Europa vol op het orgel. Bij ons uiteraard ook Vlaams Belang. Onder druk van de Francken-flank sloot N-VA zich bij dat verzet aan. Voor het eerst in de geschiedenis van de partij liep ze uit electorale behaagzucht de kiezer achterna. Begrijpelijk, omdat N-VA eind 2018 bij de gemeenteraadsverkiezingen terrein had moeten prijsgeven aan Vlaams Belang, maar wel – zo weten we ondertussen – de compleet verkeerde inschatting.\n\nTijdens de coronacrisis haperde de communicatie. Beeld Photo News\n\nDe Wever had zich op twee punten misrekend. Hij had gehoopt op snelle verkiezingen, maar de regering ging gewoon door. Die verkiezingen waren sowieso al gepland voor mei 2019. De tweede misrekening van De Wever is voor een historicus onvergeeflijk. Hij had gehoopt dat de kiezer de dapperheid van N-VA zou belonen, maar de geschiedenis leert dat zoiets bij zo’n regeringscrisis nooit gebeurt. Door uit de regering-Michel te stappen, werd N-VA gepercipieerd als de partij die de regering had laten vallen. En dat wordt altijd afgestraft. We weten zelfs perfect waar de kiezer altijd heen vlucht bij zulke incidenten: naar de partij die ‘eigenaar’ is van het thema dat de regering ten val bracht. In dit geval: Vlaams Belang. De vorige keer dat een partij zo’n flater had geslagen, was toen de liberale Alexander De Croo in april 2010 de regering-Leterme II liet vallen over de splitsing van Brussel-Halle-Vilvoorde. Toen behaalde N-VA een monsterscore. Het communautaire thema was immers haar ‘eigendom’. De N-VA had issue ownership, zoals dat heet. Toen toch. In 2019 was Vlaams Belang eigenaar van het verkiezingsthema.\n\nTussen haakjes: de campagne over het Marrakesh-pact die de communicatie-afdeling van N-VA lanceerde, zogezegd per abuis, was een opeenstapeling van leugens. Van de zes beweringen die de wereld werden ingestuurd, waren er vijf onwaar. Filip Dewinter liet weten dat de campagne evengoed uit zijn koker had kunnen komen. Hij had gelijk.\n\n5. Het dilemma van de nationalist\n\nWe weten dat het in maart bijna zover was: De Wever had met PS-voorzitter Paul Magnette een coronabestendige elleboogshake gedaan op de vorming van een federale regering met een meerderheid aan beide kanten van de taalgrens. Die regering, die de economie in het post-coronatijdperk moest managen, is er niet gekomen. Volgens de meeste bronnen – zeker in Vlaanderen – omdat Magnette zijn woord heeft gebroken. En bij gebrek aan animo bij de MR van Georges-Louis Bouchez, wiens partij momenteel in de mandaten zwemt, zowel in België als in de Europese Unie.\n\nBeeld Eric de Mildt\n\nMagnette zou op het laatste moment zijn teruggekrabbeld omdat De Wever openlijk had gesolliciteerd naar het premierschap, omdat Franstaligen vreesden dat Theo Francken vicepremier zou worden en omdat De Wever de tijdelijke samenwerking met de PS – die een jaar of zo had moeten duren – volgens sommigen had willen gebruiken om een staatshervorming voor te bereiden. Er werd gevreesd voor een te gulzige N-VA.\n\nWoordbreuk is geen fraai schouwspel in de politiek, maar de afwijzing door de MR was niet geheel onverklaarbaar. Dat de Franstalige liberalen De Wever die regering van nationale eenheid niet gunden, was de boemerang van de Marrakesh-crisis.\n\nNu staat De Wever op een kruispunt. Het staatsmanschap wenkt, maar de vergetelheid evenzeer. Het is een dubbeltje op z’n kant. Als hij politiek wil overleven, volgt hier een vrijblijvend advies. Over Vlaams Belang zegt de N-VA-voorzitter altijd dat de deur bij hen langs de binnenkant op slot zit, en dat die partij dus zélf een inspanning moest doen om zich aanvaardbaar te maken voor eventuele coalitiepartners. Dat is juist. Theo Francken heeft ooit zelfs een suggestie gedaan, in De afspraak op vrijdag op Canvas: als de echt extreme figuren zoals Filip Dewinter uit de partij zouden worden gezet, dan zou Vlaams Belang daarmee de deur van het slot kunnen halen.\n\nWat in Vlaanderen geldt voor Vlaams Belang, geldt in België voor N-VA. Niemand houdt De Wever tegen om een regering te vormen met PS en MR, maar misschien zit de deur bij hem ook op slot aan de binnenkant. Zoals Francken liever niet met Dewinter bestuurt, zo besturen de Franstaligen misschien liever niet met Francken als vicepremier. Het premierschap van tevoren opeisen én alvast een staatshervorming willen overpeinzen, is ook niet echt het verleidelijkste idee voor de Franstaligen.\n\nVerkiezingen winnen is lang haast vanzelf gegaan. Nu dat niet meer voor de hand ligt, moet De Wever vooral vertrouwen winnen aan gene zijde van de taalgrens. Dat is veel moeilijker en het zet hem, zoals gezegd, in een defensieve positie.\n\nHet worden nog spannende maanden.",Zijn de gouden jaren van Bart De Wever voorbij?
5ec8e7c0c16e22b4ce972cf5,https://www.demorgen.be/nieuws/in-1990-konden-waalse-kinderen-niet-naar-school-velen-droegen-dit-hun-hele-schoolcarriere-mee~bd273428/,2020-05-18T17:36:00.000Z,"Maandenlang niet naar school kunnen. Het overkwam begin jaren 90 al een hele groep Waalse kinderen door een schoolstaking. Een van hen, professor economie aan de universiteit van Edinburgh, Michele Belot, onderzocht welke gevolgen dat had voor haar generatie. ‘Velen droegen dit hun hele schoolcarrière mee.’\n\nZelf is ze het levende tegendeel van het resultaat van haar eigen studie. Ze is opgegroeid in Henegouwen, studeerde economie en promoveerde aan de universiteit van Tilburg. Ze werd professor in onder meer Oxford en nu Edinburgh. De Waalse spreekt dan ook vlekkeloos Nederlands en Engels. Maar veel van haar generatiegenoten ging het minder goed af. En dat allemaal omdat hun toenmalige leerkrachten zich destijds een loonsverhoging door de neus geboord zagen.\n\n“De staking brak in mei 1990 uit”, herinnert professor Michele Belot zich nog. “Onderwijs was door de staatshervorming regionale bevoegdheid geworden en al snel bleek dat de Franstalige Gemeenschap geen budget had voor een loonsverhoging voor de leerkrachten, zoals aan Vlaamse kant wel het geval was. De staking duurde vreselijk lang en liep na de zomervakantie door, tot er in november eindelijk een akkoord was. De stakers kregen na al die maanden actievoeren een loonsverhoging van 2 procent.”\n\nU onderzocht twintig jaar later, in 2010, wat al die gemiste schooldagen voor uw generatie betekend heeft. Wat waren de gevolgen?\n\nBelot: “Die waren nefast. We vergeleken de data van Franstalige leerlingen met leeftijdsnoten in Vlaanderen en bekeken hun studievoortgang. De kans op blijven zitten, bleek bij de Franstaligen groter dan bij de Vlamingen. De kans op slagen in het hoger onderwijs was bij de Walen dan weer een stuk lager. Meest opvallende resultaat was dat Franstaligen die de staking hadden meegemaakt gemiddeld meer dan een half jaar minder gestudeerd bleken te hebben. Wat dus wil zeggen dat hun diploma gemiddeld lager was dan dat van Vlaamse leeftijdgenoten. We vermoeden dat heel wat leerlingen in hun verdere schoolcarrière ondervonden dat de opleiding van hun keuze niet lukte, waardoor ze naar andere kortere programma’s moesten overschakelen. En dus in veel gevallen niet het diploma konden behalen dat ze zich gewenst hadden. Ze zijn er nooit in geslaagd om de achterstand helemaal weg te werken.”\n\nProfessor economie Michele Belot zat zelf in het derde middelbaar toen de schoolstaking uitbrak. Ze onderzocht de gevolgen daarvan op haar generatiegenoten. Beeld RV\n\nU zat destijds in het derde middelbaar toen de staking begon. Hoe heeft u die zelf ervaren?\n\n“Het was heel vreemd. Voor de meesten van ons was het één langgerekte vakantie. Er was ook niets. De leerkrachten staakten, dus die deden geen inspanningen om leerstof over te brengen. Er was nog geen internet, waardoor tele-onderwijs sowieso geen optie kon zijn. Zelf konden we ook niets opzoeken. De beste leerlingen keken allicht weleens in hun schoolboeken, maar zelf herinner ik me niet dat ik dat heb gedaan.\n\n“Iedereen wachtte af, want de onzekerheid over hoelang het zou duren was groot. Elke week kon de staking afgelopen zijn, of ook niet. Door die onzekerheid was het ook voor ouders moeilijk om alternatieven te voorzien voor hun kinderen. Mensen dachten voortdurend ‘nu zal het wel niet lang meer duren’. En wij deden niets.\n\n“Dat is ook meteen het grote verschil met wat nu bezig is. Je ziet dat scholen, leerkrachten en ouders hun uiterste beste doen om kinderen zoveel mogelijk aan te leren. Om hen nog altijd dingen aan te reiken.”\n\nEr worden nu ook heel wat kinderen niet bereikt, vaak de meest zwakken.\n\n“Ja, en daar is de situatie wel vergelijkbaar. Sociale achtergrond zal destijds wellicht ook meegespeeld hebben, maar dat hebben we in onze studie niet kunnen onderzoeken. Dat is wel spijtig, want we weten dat dat een grote rol kan spelen in de verdere ontwikkeling.\n\n“Waar ik me nu het meeste zorgen over maak, is het compleet gebrek aan peer-to-peereffect. Kinderen leren heel veel van elkaar. Wij zaten destijds thuis, maar mochten wel sociaal contact hebben. Kinderen mochten zoveel spelen als ze wilden met elkaar. Nu is dat sociaal contact weggevallen en bij teleonderwijs is dat leren van elkaar ook heel moeilijk.”\n\nWat kunnen we leren uit uw studie dat nu nuttig kan zijn?\n\n“Dat het belangrijk is dat het programma aangepast wordt. Destijds werd bij de heropstart geen enkele inspanning gedaan om kinderen de kans te geven leerstof in te halen. De leerplannen werden niet aangepast. Er was geen ruimte voor extra herhaling. Men ging in november van dat jaar gewoon verder met wat men in november van dat jaar volgens het leerplan moest geven. Ik had het gevoel dat we een ladder aan het beklimmen waren en allemaal een trede misten, waardoor het een stuk moeilijker was om de stap naar de volgende te zetten.\n\n“Ik herinner me ook dat het vooral heel moeilijk was om ons weer aan te passen, na zes maanden leven in een ander ritme. Wie het geluk had al een goeie leerling te zijn, kwam het wel te boven. De anderen hadden pech. Gelukkig hoor ik nu vooral berichten over hoe iedereen heel hard zijn best doet om de effecten zo klein mogelijk te houden. Daar was destijds gewoon geen aandacht voor.”",In 1990 konden Waalse kinderen niet naar school: ‘Velen droegen dit hun hele schoolcarrière mee’
5ec8e7c0c16e22b4ce972d01,https://www.demorgen.be/nieuws/de-grenzen-op-een-kier-zo-kunnen-we-deze-zomer-toch-op-vakantie~b7f3fe19/,2020-05-14T06:06:31.000Z,"‘Het leven na de lockdown’, noemde Europees Commissaris Margrethe Vestager (Concurrentie) het bijna poëtisch. Ze doelde op de zomervakantie waar de burger naar snakt en die voor de toeristische sector – goed voor 10 procent van het Europese bruto binnenlands product – van levensbelang is. Woensdagmiddag presenteerde de Commissie een serie aanbevelingen om nog iets van die zomervakantie te redden.\n\nVestager en haar collega’s Breton (Interne Markt), Johansson (Binnenlandse Zaken), Valean (Transport) en Kyriakides (Gezondheidszorg) benadrukten dat alles staat of valt met de ontwikkeling van de coronapandemie. Een dalende besmettingsgraad brengt vakanties dichterbij, een tweede virusgolf legt alles weer stil. Het zijn de lidstaten die beslissen over het opheffen van restricties. De adviezen van de Commissie zijn bedoeld om de nationale acties op elkaar af te stemmen en de reiziger meer zekerheid te geven.\n\nGrenzen\n\nDe huidige daling van het aantal nieuwe coronabesmettingen en sterfgevallen rechtvaardigt volgens de Commissie een eind aan de zware reisrestricties (geen overbodige verplaatsingen) en grenscontroles. Landen en regio’s waar de besmettingsgraad min of meer gelijk is, zouden de grenzen voor elkaar weer mogen openen. Als een land dat voor één regio of ander land doet, moet het zijn grenzen openen voor alle regio’s en landen met een soortgelijke epidemiologische situatie. Discriminatie op basis van nationaliteit mag niet. Landen die zich daaraan schuldig maken – ‘hier geen coronaverdachte Italianen/Spanjaarden/Britten’ – kunnen rekenen op strafmaatregelen.\n\nDe lidstaten wordt indringend verzocht hun virusdata aan het European Centre for Disease Prevention and Control (ECDC, het Europese RIVM) door te geven, zodat de Commissie een digitale kaart kan opstellen waarop de burger de gezondheidsrisico’s zelf kan bezien.\n\nDe Commissie bepleit de ontwikkeling van zogenoemde ‘corona-apps’ die de burgers waarschuwen als ze in contact zijn geweest met iemand die besmet is met het coronavirus. Gebruik van de app is altijd vrijwillig, de app moet in alle EU-landen werken en de privacy van de burger moet gegarandeerd zijn.\n\nHet bestaande inreisverbod voor mensen van buiten de EU wordt, als het aan de Commissie ligt, verlengd tot half juni.\n\nTransport\n\nOok tijdens de reis staat veiligheid (voorkomen besmettingen) voorop, zowel voor de toerist als voor het transportpersoneel. De Commissie adviseert tickets online te bestellen en zelf te printen. Afstand houden is noodzakelijk bij het inchecken van bagage en het instappen bij trein, bus, vliegtuig of veerboot. Om de kans op besmettingen te minimaliseren, adviseert de Commissie trein- en busmaatschappijen en veerboten minder plaatsen te verkopen zodat de benodigde 1,5 meter afstand mogelijk is. Voor vliegtuigen wacht de Commissie een advies van de luchtvaartorganisaties af.\n\nHet dragen van mondmaskers (niet-medische) zou verplicht moeten zijn voor het personeel, alsook handschoenen. Voor reizigers zijn maskers raadzaam, vooral als afstand houden niet goed mogelijk is (in vliegtuigen). Deuren van het openbaar vervoer moeten altijd vanzelf opengaan (geen knop indrukken), wagons en bussen dienen steeds grondig te worden gereinigd. De verkoop van eten en drinken tijdens de reis is in principe verboden.\n\nToerisme\n\nHotels, vakantiebungalows en -appartementen, campings, restaurants, cafés, stranden en toeristische trekpleisters, moeten zo veilig mogelijk voor de toeristen zijn. Dat betekent duidelijke protocollen (voor iedereen in te zien) over de hygiëne, de bezettingsgraad, het dragen van maskers en handschoenen door het personeel en de anderhalvemeterregel.\n\nDe Commissie adviseert ziekenhuizen in toeristencentra zorg te dragen voor voldoende bedden (inclusief de intensive care) voor zowel de toeristen als de lokale bevolking. De lokale autoriteiten zijn verantwoordelijk voor voldoende testkits en goed toezicht om bij een eventuele nieuwe corona-uitbraak direct quarantainemaatregelen op te leggen. Idealiter weet de toerist voor hij vertrekt welke maatregelen van kracht zijn op zijn vakantiebestemming.\n\nConsumentenrechten\n\nVan nogal wat burgers werd de geplande ski- en voorjaarsvakantie geannuleerd. Datzelfde zal gebeuren bij een deel van de reeds geboekte zomervakanties. Op basis van EU-wetten krijgt die burger zijn geld binnen enkele weken terug van de reisorganisatie, de luchtvaartmaatschappij en hotelketen. Door de lockdown zitten die bedrijven echter in zware financiële problemen. Als alle gedupeerden hun geld terugvragen, dreigen faillissementen.\n\nDe Commissie houdt vast aan het recht op compensatie in cash geld als de gedupeerde dat wil. Tegelijk stelt ze voor het alternatief via zogeheten vouchers (tegoedbonnen) aantrekkelijker te maken. Deze vouchers voor reizen en accommodatie zouden gegarandeerd moeten zijn, ook als het bedrijf failliet gaat. En als de burger ze niet gebruikt binnen 12 maanden, volgt automatisch alsnog teruggave van het geldbedrag.",De grenzen op een kier: zo kunnen we deze zomer toch op vakantie
5ec8e7c29e2dc67e7a80e1dd,https://www.demorgen.be/nieuws/fbi-kraakt-zelf-iphone-van-schutter-en-is-woedend-op-apple~bf405eeb/,2020-05-19T13:20:00.000Z,"Het is de FBI gelukt om de vergrendelde iPhones open te breken van de man die drie Amerikaanse militairen doodschoot. De FBI wilde dit doen om bewijs te verzamelen, maar fabrikant Apple weigerde hierbij hulp.\n\nMohammed Saeed Alshamrani schoot een half jaar geleden op een luchtmachtbasis in Florida drie Amerikaanse militairen dood. Al snel rees het vermoeden dat hieraan terroristische motieven ten grondslag lagen. Om hier zeker van te zijn, wilde de FBI toegang tot de iPhones van de aanslagpleger.\n\nProbleem: iPhones zijn bijzonder lastig te ontgrendelen zonder de hulp van de rechtmatige eigenaar. Dat geldt zowel voor het openen met vingerafdruk als voor het openen via gezichtsherkenning. Het standpunt van Apple is al jarenlang hetzelfde: we kunnen en willen niet helpen telefoons te ontgrendelen.\n\nApple zelf kan ook geen toegang krijgen tot de telefoons van zijn klanten. De biometrische informatie van een gezicht of vingerafdruk staat niet op een server bij Apple opgeslagen, maar alleen lokaal op het toestel zelf: een privacyvriendelijker omgang met de data.\n\nAchterdeurtjes\n\nHet alternatief is het inbouwen van achterdeurtjes, maar daarover is Apple duidelijk. “Dit zou alleen de goedbedoelende en gezagsgetrouwe burgers schaden die op bedrijven als Apple vertrouwen om hun gegevens te beschermen”, zei topman Tim Cook al in 2016, toen een vergelijkbare zaak speelde.\n\nHet probleem is namelijk dat het bewust inbouwen van achterdeurtjes voor bijvoorbeeld de FBI onherroepelijk betekent dat de toestellen ook voor andere, buitenlandse diensten of voor criminelen een makkelijker doelwit zijn.\n\nDe FBI heeft dus, net als in 2016, zelf het toestel van de schutter geprobeerd te openen. Dat was niet eenvoudig, blijkt uit de gezamenlijke verklaring van Justitie en de federale inlichtingendienst. “Met dank aan het geweldige werk van de FBI – en zonder dank aan Apple – waren we in staat om Alshamrani’s telefoons te ontgrendelen”, aldus minister van Justitie William Barr. De minister wees er ook nog fijntjes op dat het gedoe niet alleen kostbare tijd heeft gekost, maar de Amerikaanse belastingbetaler ook veel geld.\n\nZwakkere beveiliging\n\nZowel Justitie als de FBI grijpen de Alshamrani-zaak aan om opnieuw te pleiten voor zwakkere beveiliging en minder encryptie op telefoons. De houding van Apple is in de ogen van Barr “onacceptabel”. Apple zelf denkt daar uiteraard anders over. Het bedrijf is bereid inlichtingendiensten te helpen, maar niet tegen iedere prijs. Zo werd eerder dit jaar bekend dat Apple onder druk van Justitie zijn plan liet varen om back-ups in zijn clouddiensten te versleutelen.\n\nBezitters van iPhones of andere Apple-apparatuur kunnen ervoor kiezen alles wat op die apparaten staat ook op de servers van Apple te zetten. Zo’n reservekopie is praktisch bij bijvoorbeeld het overstappen op een nieuw apparaat of bij verlies van een toestel, maar biedt dus minder privacy en zekerheid. Deze cloudomweg bood in het geval van Alshamrani echter geen soelaas: niet alle informatie op zijn telefoon stond ook opgeslagen in de cloud.\n\nIn een verklaring tegenover nieuwssite The Verge benadrukt Apple dat het de FBI zo goed mogelijk heeft geholpen. Maar, zegt het bedrijf ook: klanten over de hele wereld moeten erop kunnen vertrouwen dat hun informatie veilig is.\n\nSpionagesoftware\n\nOf dat altijd het geval is, is overigens niet zeker. NBC News schrijft namelijk op basis van bronnen dat de Amerikaanse politie in staat is om de toegangscode van een iPhone te registreren op het moment dat gebruikers deze invoeren. Hiervoor is het dan wel nodig dat er spionagesoftware op de iPhone is geïnstalleerd. Deze spyware is volgens de nieuwszender ontwikkeld door Grayshift, een Amerikaans bedrijf dat hierin gespecialiseerd is. De methode werkt niet voor het gebruik van vingerafdruk of gezichtsherkenning.",FBI kraakt zelf iPhone van schutter en is woedend op Apple
5ec8e7c29e2dc67e7a80e1e7,https://www.demorgen.be/nieuws/we-hadden-die-lockdown-wellicht-kunnen-voorkomen-microbioloog-herman-goossens~be7e97d3/,2020-05-15T13:00:00.000Z,"Hij zou graag zijn zes kleinkinderen nog eens zien. ‘Maar mijn vrouw en ik besloten niet mee te doen met de extra-vier-optie’, zegt professor microbiologie Herman Goossens (UAntwerpen). ‘Alleen met een marshallplan voor testen voorkomen we een tweede golf.’\n\nIn de winkel draagt hij voorlopig geen mondmasker, maar aan zijn bubbel voegt hij geen vier extra mensen toe. En nee, hoewel hij het labo aan het UZA leidt en de expert is die het luidst roept om meer testen, krijgt zelfs zijn dochter – die een test wil omdat er een besmetting plaatsvond in de crèche van één van zijn kleinkinderen – van hem geen test. Reden? Het materiaal is nog steeds schaars.\n\nMicrobioloog Herman Goossens (63) probeert de tsunami aan wetenschappelijke inzichten die dagelijks toestroomt permanent te vertalen in adviezen. Zowel voor de SARS-virologen die de Europese leiders adviseren in het RECOVER-project dat hij leidt, als voor de Belgische taskforce voor de welzijnssector die hij adviseert. En ook voor zijn eigen familie.\n\n“Dat gaan wij niet doen, wisten we meteen toen de extra-vier-optie werd aangekondigd”, vertelt Goossens. “Met zes kinderen en zes kleinkinderen is kiezen moeilijk. Maar mijn vrouw en ik willen ook een voorbeeld geven en vinden het risico nog te groot. Er komen dagelijks nog te veel besmettingen bij. Ik heb er alle begrip voor dat het voor anderen te zwaar werd. Maar als je het aankan, blijf je beter nog in je eigen bubbel. De kinderen en kleinkinderen spreken wij enkel via WhatsApp.”\n\nDaar vindt u nog tijd voor?\n\n“Amper. Mijn leven is omgegooid op 19 januari. Ik overlegde met mijn internationale collega’s over de vraag of dat virus van mens tot mens overdraagbaar zou zijn. Die avond kregen we bericht dat er eensklaps 150 nieuwe gevallen in Wuhan waren van wie één derde niet op de fameuze markt was geweest. Meteen zijn we ons beginnen organiseren om een mogelijke pandemie op te vangen. 14 februari was een tweede kantelpunt. Een van de meest gezaghebbende specialisten volksgezondheid ter wereld mailde: ‘Dit is het virus waarvoor we al zo lang vrezen.’ Ontzet las ik zijn argumenten voor aan mijn vrouw.\n\n“Sindsdien werk ik non-stop. Weekends worden opgeslokt met de laatste studies lezen. Maar gelukkig zijn wij allemaal gezond. Voor mijn kinderen die werk combineren met kinderzorg is het wel heel erg zwaar. Het beleid moet meer rekening houden met die situatie.\n\n“Het enige wat ik zelf belastend vind, zijn de aanvallen en beledigingen. Voor het eerst zit ik op sociale media omdat ik wil tonen wat onderzoekers doen met belastinggeld. Wat een agressief universum is dat. Ik krijg ook grove brieven en mails. Daarom beperk ik het aantal mediaoptredens nu. Maar er zijn ook pakkende boodschappen en vragen om advies. Jammer genoeg heb ik de tijd niet om te antwoorden.”\n\nDraagt u een mondmasker?\n\n(lacht) “Dat is geen wetenschappelijk maar een emotioneel debat. Ik heb begrip voor die emoties. Zelf draag ik er een in het ziekenhuis en zal ik dat uiteraard ook doen op het openbaar vervoer of wanneer er veel volk samen is. Bij de beenhouwer draag ik er geen. Dat zijn maar erg korte contacten en ik hou afstand. Het risico is dan erg klein. Ik heb net de studies doorgenomen. Dit virus verspreidt zich waar mensen dicht opeen zijn in een afgesloten ruimte en langer dan een kwartier. Mondmaskers dragen vind ik dan ook een goede maatregel.”\n\n‘Lakse jongeren moeten beseffen dat zij kwetsbaar zijn. Minder door het virus, maar hoe meer dat weer verspreidt, hoe groter de kans op bijvoorbeeld jobverlies.’ Beeld Wouter Maeckelberghe\n\nWeten we nu al of de verspreiding ook via de lucht kan?\n\n“Het gaat vooral via druppeltjes, vandaar de anderhalvemeter-regel. Er is één MIT-studie waar een aantal mensen geloof aan hechten die toont dat het ook over grotere afstanden zou kunnen gaan. Wat we ook niet weten, is hoe het zit met oppervlakken zoals deurklinken.”\n\nIs er nog te veel onbekend om veilig te ‘exiten’?\n\n“Zeker niet. Eigenlijk weten we al zeer veel. (somt op) De genetische code van het virus, de symptomen, hoe de verspreiding vooral gaat, hoe de infectie in het lichaam verloopt en we medicijnen moeten toedienen, dat mensen al besmetten twee tot drie dagen voor ze symptomen hebben en nog een viertal dagen besmettelijk zijn, dat de PCR-testen (die testen op de aanwezigheid van het virus, BDB) betrouwbaar zijn als je ze goed afneemt, dat kinderen amper en volwassenen zelden erg ziek worden maar ouderen zwaar getroffen zijn. We weten voldoende om een tweede golf te vermijden.”\n\nNu de scholen deels weer open zijn, vragen leerkrachten en ouders zich toch af of dat veilig is.\n\n“Dat is het. De wetenschappelijke evidentie is hier nog steeds overtuigend. Bij kinderen onder de twaalf komt het virus amper voor. Eén studie wijst erop dat kinderen onder de tien minder receptoren in hun luchtwegen hebben voor dit virus. Dat kan verklaren waarom zij veel minder virus dragen. Onderzoek in gezinnen toont dan ook dat zij uiterst zelden degenen zijn die besmetten. De Deense scholen zijn nu al een maand deels open en we zien geen stijgend aantal infecties.\n\n“Ouders hoeven dus niet bang te zijn jonge kinderen terug naar school te sturen. Voor de kinderen is het ook best dat zij hun vriendjes terugzien. Niet iedereen heeft een huis met tuin. Men staat te weinig stil bij de tienduizenden gezinnen die in een flat wonen. Dat moet slopend zijn.”\n\nAls kinderen geen gevaar vormen, waarom mogen grootouders dan hun kleinkinderen niet zien?\n\n“Dat is zeer, zeer moeilijk. Ik krijg die vraag van opa’s en oma’s. Ik en mijn Europese collega’s zien voldoende data om de jongsten met gerust hart terug naar school te sturen. Maar we weten niet 100 procent zeker wat de rol is van kinderen die wel besmet raken zonder dat ze symptomen hebben. En met de oudste generaties die zo zwaar getroffen worden, moeten we extra voorzichtig zijn.”\n\nHoe goed zullen mensen zich daar volgens u aan houden?\n\n“Die afspraak is niet houdbaar op langere termijn. En ik denk niet dat alle Belgen burgerzin hebben. Er zijn zeker mensen die de adviezen negeren. Die moet je beboeten. De jongere lakse feestvierders en barbecueërs zouden moeten beseffen dat zij wel kwetsbaar zijn. Misschien minder door het virus, maar hoe meer terrein dat weer krijgt, hoe groter de kans bijvoorbeeld dat zij hun job verliezen.”\n\nDe boodschap van Goossens is helder: ‘We moeten nog meer labo’s, machines en mensen mobiliseren. Het is de enige manier om een tweede golf en lockdown te voorkomen.’ Beeld Wouter Maeckelberghe\n\nLigt het nieuwe aantal besmettingen nog te hoog om de boel weer open te gooien?\n\n“Ja. Dat dagelijks vastgestelde aantal ligt in werkelijkheid makkelijk vijf of tien keer hoger. Het virus is nog volop onder ons. Er komt weer meer verspreiding, onder andere via het werk. Dat blijkt naast openbaar vervoer en gezinnen een andere belangrijke plek voor besmetting. Wat me positief stemt, zijn de creatieve en grote inspanningen van winkeliers. Maar ik heb niet de indruk dat de bedrijven even goed voorbereid zijn.”\n\nOndertussen weten we niet waar al die mensen zitten die geen symptomen hebben.\n\n“Dat is de vinger op de wonde, de reden waarom het zo moeilijk is dit onder controle te krijgen. Alles wijst erop dat de mensen die geen symptomen hebben of er nog geen hebben zeker de helft van de besmettingen veroorzaken. Onderzoek naar de infectie op het cruise-schip Princess Diamond spreekt zelfs van 70 tot 80 procent. Dat is enorm. Daarom is het zo belangrijk op grote schaal te testen en besmette mensen zeer snel op te sporen en te isoleren.”\n\nU riep al in februari op om breed te testen.\n\n“Ja. Dat is niet gebeurd. Een kolossale vergissing die behalve Duitsland de meeste andere Europese landen maakten. Daarover voel ik frustratie. Niet tegenover de Belgische politici of op mijn collega-experts, maar tegenover het systeem. Er moet zeker een doorlichting komen over hoe het is kunnen gebeuren dat wij niets wisten over Taiwan. Zij begonnen midden januari al met uitgebreid testen, opsporen en isoleren, zo blijkt nu. Hier moest toen nog de discussie begonnen over de vraag of dit wel of niet erger was dan de griep.\n\n“Maar Taiwan is door China uit de Wereldgezondheidsorganisatie geweerd. Resultaat: de wereld kreeg van de WHO de Chinese aanpak in Wuhan voorgeschoteld als exemplarisch. Een extreme lockdown, dus. We hadden die informatie uit Taiwan moeten hebben. Dat is een les voor de toekomst. Waarom kon niemand deze cruciale kennis doorspelen? Nu is de wereld daardoor de mist ingegaan. We hadden die lockdown wellicht kunnen voorkomen.”\n\nViroloog Marc Van Ranst is het grondig met u oneens. Hij stelt dat er wel genoeg is getest en benadrukt ook dat veel meer testen ook niet mogelijk was door het gebrek aan reagentia. Hoe groot is de onenigheid?\n\n“Hij en ik hebben een fikse discussie maar dat is heel gewoon in de wetenschap. Discussie is essentieel om onszelf en de anderen scherp te houden en dat is nooit persoonlijk.\n\n“En ja, hij heeft gelijk, er waren te weinig voorraden reagentia en ja we zijn afhankelijk van een markt die erg krap is geworden. Maar in januari had de Duitse viroloog die de overheid adviseert dat al door. Hij heeft daar hard doorgeduwd, waardoor zij massaal zijn gaan bestellen. Veel testen is het enige wapen tegen een onbekend, erg besmettelijk en schadelijk virus dat zoveel asymptomatische patiënten veroorzaakt en waartegen geen vaccin is. Anders vaar je blind.”\n\nWat nu?\n\n“Gelukkig heeft minister Philippe De Backer (Open Vld) de capaciteit al gevoelig opgedreven. België kan nu meer dan 20.000 testen per dag doen. Ook positief is dat alle woon-zorgcentra nu volledig getest zijn. Dat geeft een erg goed beeld van de besmettingen in de wzc’s. Dat is uniek.\n\n“Maar het is niet voldoende. Er is een heus marshallplan nodig voor meer testen, opsporen, isoleren. Er is bij wijze van spreken in elk dorp een afnamecentrum nodig. Inclusief snel transport van de wissers naar de labo’s. We moeten nog meer labo’s, machines en mensen mobiliseren en desnoods moeten de labo’s ’s nachts draaien, als daar tenminste een vergoeding voor komt. Dat zie ik nu allemaal niet. Het is nochtans de enige manier om een tweede golf en lockdown te voorkomen.”\n\nKunnen we dat überhaupt betalen?\n\n“Het kost veel geld, maar een accordeon van lockdowns kost nog veel meer.”\n\nDat is ook wat enkele vooraanstaande Amerikaanse experts schrijven en wat Britse specialisten bepleiten in het vakblad The Lancet. Zij adviseren zelfs proefdraaien met universeel testen in enkele steden. Wuhan gaat alvast alle elf miljoen inwoners testen. Moeten wij dat ook doen?\n\n“Elf miljoen mensen om de vijf dagen testen, is gewoon niet haalbaar. Het probleem met de reagentia is niet volledig opgelost, we zijn afhankelijk van die internationale producten. In Europa hebben we niet de capaciteit van de Aziatische landen. Onze industrie is hier niet op voorzien, terwijl Zuid-Korea en Taiwan in januari al hun chemische industrie hebben omgebouwd om reagentia te maken.\n\n“Maar we kunnen wel meer doen en dat moeten we absoluut doen. Je zou laagdrempelige triagecentra kunnen maken en drive-ins zoals in Zuid-Korea. De sneltesten zijn nog niet betrouwbaar maar de PCR-testen wel en die duren maar twee, drie uur. Ook serologische tests moeten grootschalig gebeuren om zicht te krijgen op de verspreiding onder de bevolking en of mensen beschermd zijn tegen nieuwe infecties als ze antistoffen hebben. Het zal echt moeten. Een immunologisch paspoort is nu nonsens.”\n\nWie test je best en waar?\n\n“Daar waar veel mensen al samen zijn en de impact het grootst is. Wzc’s, ziekenhuizen, instellingen, gevangenissen. Daar moet je zeker al opschalen. En je moet zoveel mogelijk mensen testen, niet enkel degenen met symptomen. Er is net in de New England Journal of Medicine weer een studie verschenen die toont hoe een wzc in de VS binnen de drie weken van één besmette bewoner naar meer dan 60 procent besmettingen ging en hoe de helft niet eens symptomen had. Iedereen testen in een wzc van zodra een eerste geval opduikt, moet dus het principe zijn. Dan gooi je echt al een breed net uit.”\n\nMaar je moet dat wel herhalen?\n\n“Ja, al zal dat zelfs niet per se overal hoeven. Wij zien nu dat er in ziekenhuizen waar men iedereen bij opname test nog amper besmettingen zijn omdat ze de juiste preventieve maatregelen treffen. Alle patiënten die de eerste keer negatief testten na vijf dagen opnieuw testen, is daar niet nodig. Elders zal het we moeten.”\n\nWaarom staat dit nu niet in de plannen?\n\n“In mijn overleg met de ministers en onder de taskforce voor de welzijnssector merk ik dat de concrete uitrol stokt omdat men botst op regeltjes die het bij artsen, in ziekenhuizen, instellingen, wzc’s en scholen extra ingewikkeld maken. Er zijn teveel stationnetjes te passeren en procedures te volgen. Sommige regeltjes moeten dan maar de schop op. We verspillen er tijd mee.\n\n“Bij sommige politici hoor ik ook dat mensen ‘toch geen proefkonijnen zijn’. Dan heb je het echt niet begrepen. We hebben nu nog onvoldoende evidentie om het beleid op te baseren. Als je de scholen heropent, moet je van zodra een leerkracht besmet blijkt, die hele klas testen en opvolgen. Door leerkrachten en kinderen nauwlettend in de gaten te houden, krijgen we misschien ook inzichten waardoor we het beleid moeten bijsturen. Ook voor wzc’s en bedrijven zijn draaiboeken nodig voor verschillende scenario’s en zul je soms moeten bijsturen. De bevolking moet dat niet als falend beleid zien.\n\n“Maar politici lijken bang een verkeerde beslissing te nemen, opgejaagd door de publieke opinie en de media. Ik heb daar begrip voor. Ze willen herverkozen worden. Wij hebben het als adviseurs makkelijker. Zij beslissen en dragen de gevolgen. Maar om juiste beslissingen te nemen, is evenwel informatie nodig. Net daarom moeten we zo breed mogelijk testen waar dat logisch en haalbaar is.”\n\nU bent ontgoocheld?\n\n“Als ik ‘wij zijn geen proefkonijnen’ hoor, ben ik inderdaad ontgoocheld. Doen we in die wzc’s, ziekenhuizen, scholen, gezinnen, enzovoort op grote schaal PCR-en bloedtesten, dan zouden we al ongelofelijk veel meer weten dan nu. Zeker in een klein land moet dat kunnen. Het wetenschappelijk onderzoek moet nog nauwer aansluiten bij het beleid. Doen we dat niet en zitten we binnen een paar maand met een tweede golf, dan ga ik dat niet meer een kolossale vergissing noemen waar op zich niemand schuld aan heeft. Dan ga ik het een kolossale fout noemen. Nu weten we namelijk wel erg goed wat ons te doen staat en hebben we steeds meer capaciteit. Een tweede lockdown zou een collectief falen zijn van het beleid en de bevolking.”\n\nHoe optimistisch bent u over een vaccin?\n\n“Niet zo optimistisch. De immuunrespons, de opbouw van antistoffen, valt dik tegen en dat is geen goed nieuws voor een vaccin. En zelfs al is er een vaccin, dan zal het nog een hele tijd duren voordat iedereen het kan krijgen. We moeten daar eerlijk in zijn. We gaan hier nog twee jaar of langer zonder vaccin moeten mee omgaan. Juist daarom dat we er alle baat bij hebben een oorlogsmachine op te zetten voor testen, opsporen en isoleren.”",‘We hadden die lockdown wellicht kunnen voorkomen’: microbioloog Herman Goossens
5ec8e7c951562f74bacea3b6,https://www.hln.be/sport/voetbal/football-talk-union-beeindigt-samenwerking-met-spaans-deense-coach-franse-speler-veilt-zijn-gouden-wk-medaille~a5803a8f/,2020-05-22T20:05:00.000Z,"Football Talk. Union beëindigt samenwerking met Spaans-Deense coach - Franse speler veilt zijn gouden WK-medaille Redactie\n\n22 mei 2020\n\n22u05\n\nBron: Belga, eigen berichtgeving 0\n\nUnion beëindigt samenwerking met coach Christiansen\n\nUnion en coach Thomas Christiansen gaan uit elkaar. De Spaans-Deense trainer was één jaar aan de slag bij de club uit 1B. De 47-jarige Christiansen begon zijn trainerscarrière in Cyprus, als speler voetbalde hij nog bij Barcelona B. Het mislopen van de promotie(finale) kost Christiansen de kop. Wie zijn opvolger voor volgend seizoen wordt, is nog niet geweten. “We wensen hem het beste in zijn verdere carrière”, klinkt het op de clubwebsite.\n\n🗞️ L'Union a mis un terme à la collaboration avec son entraîneur @T9Christiansen. Nous lui souhaitons bonne chance pour la suite de sa carrière ! https://t.co/WlUrcWrN2l Royale Union Saint-Gilloise(@ UnionStGilloise) link\n\nAZ start met werkzaamheden aan nieuw stadiondak\n\nAZ is begonnen met de voorbereidende werkzaamheden voor een nieuw dak van haar eigen stadion. De club uit Alkmaar heeft een akkoord gesloten met BAM Bouw en Techniek over een overdekking van de tribunes.\n\nEen deel van het dak stortte op 10 augustus vorig jaar in tijdens een zware storm. Gelukkig was er geen wedstrijd bezig, want dan waren er veel slachtoffers gevallen. AZ sloopte vlak na het incident het hele dak. De club speelde daardoor maanden alle thuiswedstrijden in het stadion van ADO Den Haag. Het nieuwe dak wordt aan alle zijden vier meter langer richting het veld, waardoor het stadion de supporters meer comfort zal bieden bij regenachtig weer. De huidige lichtmasten maken plaats voor duurzame LED-verlichting in de dakrand.\n\nDe werkzaamheden zullen ook plaatsvinden tijdens de eerste helft van het nieuwe seizoen. Door tijdelijke voorzieningen kunnen er dan wel wedstrijden gespeeld worden in het stadion.\n\nGerd Strack, oud-verdediger van Keulen en international, overleden\n\nGerd Strack, in het verleden verdediger van Keulen en West-Duits international, is op 64-jarige leeftijd gestorven. Dat heeft Keulen vrijdag gemeld.\n\nStrack stierf donderdag onverwacht aan een hartaanval, meldt het team van Sebastiaan Bornauw en Birger Verstraete.\n\nDe voormalige verdediger won, tijdens zijn elf jaar bij Keulen (1974-1985), driemaal de DFB-Pokal en eenmaal het Duits kampioenschap. De 10-voudige international voor West-Duitsland speelde ook nog voor Basel en Fortuna Düsseldorf.\n\nDuitse voetballegende Seeler ligt na val in ziekenhuis\n\nDe voormalige Duitse topvoetballer Uwe Seeler ligt in het ziekenhuis. De 83-jarige Seeler, clubicoon van Hamburger SV, heeft volgens Duitse media bij een val in huis zijn heup gebroken. Hij moet een operatie ondergaan.\n\nSeeler maakte meer dan vierhonderd doelpunten voor HSV, de club waarmee hij in 1960 kampioen van Duitsland werd. Met de nationale ploeg verloor de spits in 1966 als aanvoerder de WK-finale tegen gastland Engeland. Vier jaar later pakte Seeler met West-Duitsland brons op het WK in Mexico. In 72 interlands maakte hij 43 doelpunten. Seeler is een hartpatiënt en heeft al een tijdje een broze gezondheid. Desondanks liet hij zich voor de coronacrisis nog regelmatig zien in het stadion van HSV.\n\nAA Gent leent Zweed Eric Smith uit aan Norrköping\n\nAA Gent leent de Zweedse centrale middenvelder Eric Smith uit aan IFK Nörrkoping. Dat heeft het Zweedse team, waar de Buffalo’s hem in de zomer van 2018 wegplukten, bevestigd. De 23-jarige Smith kon in de Ghelamco Arena niet echt potten breken en kwam bij AA Gent slechts drie wedstrijden in actie. Tussendoor werd hij ook al een halfjaar uitgeleend aan het Noorse Tromsø IL.\n\nSmith speelde, toen Gent hem aantrok, twee jaar voor IFK Nörrkoping en doorliep daarvoor de jeugdreeksen van Halmstad. Hij werd ook meerdere malen geselecteerd voor de Zweedse nationale jeugdselecties. België was zijn eerste buitenlandse avontuur.\n\nVälkommen tillbaka, Eric Smith!\n\n\n\nLäs mer: https://t.co/eVgDlw79Aq\n\n\n\n⚪️🔵#ifknorrköping pic.twitter.com/1TnNIjxZQN IFK Norrköping(@ ifknorrkoping) link\n\nFranse speler veilt z’n WK-medaille\n\nEen voetballer uit de Franse selectie die in 2018 de wereldtitel won, heeft zijn gouden medaille laten veilen. De medaille, voorzien van een blauw lint met daarop de naam van wereldvoetbalbond FIFA, bracht 71.875 dollar op, omgerekend ruim 65.000 euro. Veilinghuis Julien’s Auctions wilde niet zeggen welke speler de WK-medaille beschikbaar had gesteld voor de online-veiling.\n\nFrankrijk veroverde bijna twee jaar geleden de wereldtitel door Kroatië in de finale in Moskou met 4-2 te verslaan. In de halve finales haalden de uitgekookte troepen van bondscoach Didier Deschamps het van de Rode Duivels met 1-0.\n\nOp de winnaarsmedaille van een van de Fransen kwamen tien biedingen binnen. Via de website van Julien’s Auctions werden ook gouden medailles geveild van het WK 1994 en het WK 2002, beiden gewonnen door Brazilië. Die brachten respectievelijk 44.000 en bijna 46.000 euro op.\n\nLees ook:\n\nAttributen Kobe Bryant voor 185.000 euro geveild\n\nVerkennende gesprekken bij KVO\n\nHoofdaandeelhouder Paul Conway voerde verkennende gesprekken in Oostende. Custovic, Van der Elst, Berrier en Cremers kregen inzicht in de datagerichte aanpak van de Amerikanen, maar weten nog niet waar ze aan toe zijn. Conway voerde ook gesprekken met de makelaars van spelers wiens contract afloopt. (TTV)",Football Talk. Union beëindigt samenwerking met Spaans-Deense coach - Franse speler veilt zijn gouden WK-medaille
5ec8e7d151562f74bacea4da,https://www.hln.be/nieuws/buitenland/china-lanceert-twitteroffensief-tegen-beschuldigingen-vs-covid-19-is-in-amerikaans-lab-ontstaan~a48d7f33/,2020-05-22T09:58:00.000Z,"China lanceert Twitteroffensief tegen beschuldigingen VS: “Covid-19 is in Amerikaans lab ontstaan” ES\n\n22 mei 2020\n\n11u58\n\nBron: NBC News, Fox News 13 Met meer dan 90.000 tweets, afkomstig van accounts gelinkt aan de Chinese overheid, reageert Peking fors op de beschuldigingen van de Verenigde Staten dat het Covid-19 virus in een Chinees lab ontstaan is. Dat meldt de Amerikaanse zender NBC News.\n\nSinds begin april heeft China ruim 200 Twitteraccounts van diplomaten en staatsmedia ingezet om tienduizenden opruiende berichten de wereld in te sturen. De accounts suggereren dat het virus niet uit een lab in Wuhan ontstaan is, maar uit een Amerikaans lab.\n\nChina voerde de propagandaoorlog de laatste maanden sterk op. Sinds januari is het aantal Twitteraccounts gelinkt aan de Chinese overheid bijna verdubbeld. Vorig jaar waren er bijvoorbeeld 40 diplomatieke accounts actief op Twitter, terwijl dat dat er nu 135 zijn. “China is agressiever geworden en stuurt veel meer complottheorieën de wereld in. En dat met de accounts die het meest bereik hebben”, zegt Bret Schafer, werknemer bij Alliance for Securing Democracy, aan NBC News.\n\n“China wil met dit tegenoffensief aantonen dat het zich in geen geval door de Verenigde Staten laat doen”, zegt Robert Daly, directeur van het Kissinger Instituut voor China en de VS. “Hoe onaangenaam en kinderachtig dit ook is, we kunnen er niet omheen dat dergelijke uitspraken van China over het algemeen een weerspiegeling zijn van eerdere uitspraken van de VS. Retorisch gezien is China bezig met een tegenaanval, maar heeft in dit verhaal niet de eerste klap uitgedeeld.”\n\nComplottheorieën\n\nEen van de complottheorieën die vaak terugkomt op Twitter is de theorie dat het virus afkomstig is uit het laboratorium van het Amerikaanse leger in Fort Detrick, Maryland. “Over die complottheorie werd de afgelopen twee maand meer dan dertig keer getweet door officiële Chinese diplomatieke accounts of staatsmedia”, zegt Schafer.\n\n“De Verenigde Staten roepen op tot transparantie en onderzoek. Waarom stellen we Fort Detrick en andere biolaboratoria dan niet open voor een internationaal onderzoek? Waarom nodigen we geen WHO-experten uit die onderzoek doen naar de oorsprong en de aanpak van het Covid-19 virus in de VS?”, schreef Hua Chunying, woordvoerster van het Chinese ministerie van Buitenlandse Zaken, op 8 mei op Twitter. De tweet werd ondertussen al meer dan vierduizend keer geliket.\n\nThe #US keeps calling for transparency & investigation. Why not open up Fort Detrick & other bio-labs for international review? Why not invite #WHO & int'l experts to the US to look into #COVID19 source & response? Hua Chunying 华春莹(@ SpokespersonCHN) link\n\nZhao Lijian, woordvoerder van het Chinese ministerie van Buitenlandse Zaken, beweerde midden maart al dat het Amerikaanse leger de epidemie wel eens naar Wuhan gebracht zou kunnen hebben.\n\n2/2 CDC was caught on the spot. When did patient zero begin in US? How many people are infected? What are the names of the hospitals? It might be US army who brought the epidemic to Wuhan. Be transparent! Make public your data! US owe us an explanation! pic.twitter.com/vYNZRFPWo3 Lijian Zhao 赵立坚(@ zlj517) link\n\nEen dag later tweette Lijian dat er “bewijs bestaat dat het virus afkomstig is uit de VS”. Hij verwijst daarbij naar een bericht op de Canadese blog Global Research, die beweert dat het virus uit de VS afkomstig is en gelekt is uit het laboratorium van het Amerikaanse leger. Ondertussen is de blog offline gehaald, maar een gearchiveerde versie van de website is wel nog via Google Cache terug te vinden.\n\nDe Amerikaanse minister van Defensie Mark Esper sprak in maart de beschuldigingen uit Chinese hoek tegen. “Het is absurd dat het Amerikaanse leger de schuld krijgt van de uitbraak van het coronavirus.”\n\nLees ook:\n\nTrump beschuldigt China van “massamoord”\n\nHoe China de waarheid over het coronavirus verborgen hield (+)\n\nHet is niet allemaal Trumps schuld: de drie kampen in het Witte Huis die coronabeleid tot een chaos maakten (+)",China lanceert Twitteroffensief tegen beschuldigingen VS: “Covid-19 is in Amerikaans lab ontstaan”
5ec8e7d251562f74bacea4dd,https://www.hln.be/in-de-buurt/gent/opschudding-in-woonzorgcentrum-zonnebloem-hoofdverpleger-beschuldigd-van-moord-en-directeur-tijdelijk-vervangen~a2319829/,2020-05-22T09:55:00.000Z,"Opschudding in woonzorgcentrum Zonnebloem: hoofdverpleger beschuldigd van moord en directeur tijdelijk vervangen Wouter Spillebeen\n\n22 mei 2020\n\n11u55 294 Gent De directeur van woonzorgcentrum Zonnebloem in Zwijnaarde is tijdelijk vervangen nadat hij de hoofdverpleger beschuldigde van moord. Dat schrijft de krant Het Nieuwsblad en werd bevestigd aan onze redactie. Het parket Oost-Vlaanderen onderzoekt de aantijgingen. “We weten niet eens over welke overlijdens het gaat”, reageert de advocaat van de hoofdverpleger.\n\nDe directeur van het Gentse OCMW-woonzorgcentrum diende enkele maanden geleden een klacht in tegen de hoofdverpleger. Volgens de directeur zou de verpleger hem belagen en zou hij verantwoordelijk zijn voor het vroegtijdig overlijden van enkele bewoners. Die feiten zouden dateren van jaren geleden, maar worden volgens de advocaat van de hoofdverpleger niet verder toegelicht in de klacht.\n\nHuiszoekingen\n\n“De klacht is zeer onduidelijk”, stelt advocaat Filip Van Hende. “Er worden geen namen van slachtoffers of data in vermeld. Het gaat over een algemene klacht van belaging en pesterijen en ineens komen daar dan die verdachte overlijdens tussen, maar zonder ze te specifiëren. We weten dus niet of het gaat over euthanasie of stervensbegeleiding of iets anders. Dat is zeer merkwaardig. Dat we alle aantijgingen ontkennen, is het minste dat we erover kunnen zeggen.”\n\nMijn cliënt is zelf ooit directeur geweest, maar is daarmee gestopt omdat hij liever het veldwerk deed. Een gewezen directeur en een nieuwe onder hetzelfde dak, dat kan wrijving veroorzaken Filip Van Hende, advocaat hoofdverpleger\n\nVolgens de verdediging is de klacht mogelijk ontstaan uit conflicten op de werkvloer. “Mijn cliënt is zelf ooit directeur geweest, maar is daarmee gestopt omdat hij liever het veldwerk deed. Een gewezen directeur en een nieuwe onder hetzelfde dak, dat kan wrijving veroorzaken. Dat ziet de tegenpartij dan als pesterijen.”\n\nNadat de klacht werd ingediend, kort voordat de coronamaatregelen ingingen, werd een huiszoeking uitgevoerd bij de hoofdverpleger, zowel op het werk als bij hem thuis. Zijn collega’s zouden ondervraagd worden. “Het onderzoek loopt duidelijk, maar mijn cliënt wordt er voorlopig niet bij betrokken”, zegt Van Hende. “Na de huiszoekingen hebben wij er niets meer over gehoord. We hebben ook geen inbeschuldigingstelling ontvangen.”\n\nVervangen\n\nHet parket Oost-Vlaanderen kan voorlopig niets kwijt over het onderzoek. Het Gentse OCMW, dat WZC Zonnebloem beheert, wacht het onderzoek af. “We hebben alle vertrouwen in de goede werking van het parket”, klinkt het. De hoofdverpleger werd op non-actief gezet zodra de klacht ingediend werd. “De stad kon ook niet anders na zo’n beschuldiging”, volgens advocaat Van Hende. “Het is een bizarre toestand met een grote weerslag op mijn cliënt.”\n\nOok de directeur is tijdelijk niet actief in het woonzorgcentrum. Aan onze redactie werd bevestigd dat heel wat personeelsleden van het WZC niet opgezet waren met de klacht en dat ze in de clinch liggen met de directeur. Hij wordt al sinds het begin van de coronacrisis vervangen door het departementshoofd ouderenzorg en is elders op een andere functie geplaatst.",Opschudding in woonzorgcentrum Zonnebloem: hoofdverpleger beschuldigd van moord en directeur tijdelijk vervangen
5ec928b9b3624e9597a49607,https://www.nieuwsblad.be/cnt/dmf20200228_04869052,2020-05-23T09:09:00.000Z,"UITGELEGD. Wat is het coronavirus?\n\nHet coronavirus heeft zich over de hele wereld verspreid. Op deze interactieve wereldkaart, gebaseerd op de officiële data van de vermaarde Amerikaanse John Hopkins-universiteit, kan u per land het aantal besmettingen, dodelijke slachtoffers en herstelde patiënten raadplegen.\n\nOp de hoogte blijven van al het nieuws rond het coronavirus? Volg hier de laatste updates.",LIVE KAART. Volg hier hoe het coronavirus zich over de hele ...
5eca7a359a1522150e53cf2d,https://www.nieuwsblad.be/cnt/dmf20200524_04969661,2020-05-24T09:06:26.000Z,"De coronacijfers maken op zondag melding van 282 besmettingen. De dalende trend van het aantal besmettingen lijkt voorlopig gestopt en steeg zelfs opnieuw met 4 procent. Dat blijkt uit de cijfers van het Crisiscentrum.\n\nDe afgelopen 24 uur werden 282 mensen besmet met het coronavirus. Dat is een daling van 17 in vergelijking met de cijfers van gisteren. Maar als we er de data van de afgelopen drie dagen bijnemen dan lijkt de daling van het aantal besmettingen te stagneren. Sterker nog, er wordt gesproken van een stijging van vier procent.\n\n48 patiënten werden opgenomen in het ziekenhuis. Dat brengt het totaal aantal coronapatiënten in onze ziekenhuizen op 1.324, een daling van 64 patiënten. Op intensieve zorgen liggen nog 256 patiënten, dat is een verdere daling met 3 patiënten in de voorbije 24 uur. 117 patiënten mochten het ziekenhuis dan weer verlaten. Helaas zijn er ook 43 mensen overleden aan de gevolgen van het longvirus. Dat brengt het aantal sterfgevallen op 9.280.\n\nVan de in totaal 9 280 overleden personen, overleed 48 procent in het ziekenhuis, 51 procent in een woonzorgcentrum, 0,3 procent thuis en 0,5 procent op een andere plaats. De sterfgevallen in het ziekenhuis zijn allemaal bevestigde gevallen. De sterfgevallen in de woonzorgcentra zijn zowel bevestigde (25 procent) als vermoede (75 procent) gevallen.",Dalende trend in aantal besmettingen voorlopig gestopt
5eca7a37c4072e36def908cd,https://www.gva.be/cnt/dmf20200524_04969662/dalende-trend-aantal-besmettingen-lijkt-voorlopig-gestopt,2020-05-24T09:19:10.000Z,"De coronacijfers maken op zondag melding van 282 besmettingen. De dalende trend van het aantal besmettingen lijkt voorlopig gestopt en steeg zelfs opnieuw met 4 procent. Dat blijkt uit de cijfers van het Crisiscentrum.\n\nDe afgelopen 24 uur werden 282 mensen besmet met het coronavirus. Dat is een daling van 17 in vergelijking met de cijfers van gisteren. Maar als we er de data van de afgelopen drie dagen bijnemen dan lijkt de daling van het aantal besmettingen te stagneren. Sterker nog, er wordt gesproken van een stijging van vier procent.\n\n48 patiënten werden opgenomen in het ziekenhuis. Dat brengt het totaal aantal coronapatiënten in onze ziekenhuizen op 1.324, een daling van 64 patiënten. Op intensieve zorgen liggen nog 256 patiënten, dat is een verdere daling met 3 patiënten in de voorbije 24 uur. 117 patiënten mochten het ziekenhuis dan weer verlaten.\n\nHelaas zijn er ook 43 mensen overleden aan de gevolgen van het longvirus. Dat brengt het aantal sterfgevallen op 9.280.\n\nVan de in totaal 9.280 overleden personen, overleed 48 procent in het ziekenhuis, 51 procent in een woonzorgcentrum, 0,3 procent thuis en 0,5 procent op een andere plaats. De sterfgevallen in het ziekenhuis zijn allemaal bevestigde gevallen. De sterfgevallen in de woonzorgcentra zijn zowel bevestigde (25 procent) als vermoedelijke (75 procent) gevallen.",“Dalende trend aantal besmettingen lijkt voorlopig gestopt”
5ecaa4eb3b2c8e6f506f10c3,https://www.hln.be/in-de-buurt/sint-katelijne-waver/gemeente-organiseert-huwelijken-in-openlucht~ae79aa0b/,2020-05-24T16:15:00.000Z,"Gemeente organiseert huwelijken in openlucht Tim Van Der Zeypen\n\n24 mei 2020\n\n18u15 0 Sint-Katelijne-Waver Trouwen in openlucht? Dat kan vanaf gisteren in Sint-Katelijne-Waver. “Een primeur voor onze gemeente”, reageert burgemeester Kristof Sels (N-VA). Zaterdag beten twee koppels de spits af.\n\nOm de verspreiding van het coronavirus zo beperkt mogelijk te houden, kan er in Sint-Katelijne-Waver sinds zaterdag worden getrouwd in openlucht. “Tenzij het weer dit niet natuurlijk zou toelaten”, zegt Sels. “Als het regent, zullen de huwelijken doorgaan in het gemeentehuis. Elke ochtend van het huwelijk zal dit worden besproken met het koppel en worden beslist zodat ze zich indien het wat frisser is, alsnog kunnen voorbereiden.”\n\nDe gemeente ontwikkelde door de coronacrisis speciaal voor de huwelijken een draaiboek. Hierdoor kan de social distancing op elke moment worden gegarandeerd. Bij het binnenkomen in het gemeentehuis, om vervolgens naar het binnenplein van het gemeentehuis te gaan waar de trouwceremonie plaatsvindt, wordt wel gevraagd om de handen te ontsmetten met desinfecterende handgel.\n\nFelicitaties vanop afstand\n\nNa afloop van de huwelijksceremonie mag er nog steeds worden gefeliciteerd maar moeten de coronamaatregelen wel blijven worden gerespecteerd. Recepties mogen voorlopig nog niet. “Ik zeg vaak dat je als burgemeester het privilege hebt om het koppel als eerste te mogen feliciteren. Dat is door corona helemaal anders maar wel nog steeds mogelijk. Alleen vanop afstand”, aldus burgemeester Sels.\n\nDe gemeente zag de afgelopen weken door de coronacrisis wel wat minder huwelijken worden voltrokken in vergelijking met andere jaren. Er waren naar verluidt ook enkele uitstellen naar latere data. “Het trouwseizoen zal dus wat later starten dan anders”, klinkt het nog. De eerste reacties op de openluchthuwelijken waren in ieder geval erg positief. “Ze vonden het allemaal heel plezant”, besluit burgemeester Sels.",Gemeente organiseert huwelijken in openlucht
5ecb50fbb143df632c1e31b1,https://www.knack.be/nieuws/wereld/vijf-werven-om-amerika-te-redden/article-longread-1602269.html,2020-05-25T03:09:05.000Z,"Steven de Foer, journalist bij De Standaard, zou vandaag geen Amerikaan willen zijn. 'Het is er te veel een puinhoop', schrijft hij in zijn nieuwe boek Amerikanen. Het had zo mooi kunnen zijn. De Foer vreest voor de toekomst van de Amerikaanse democratie. 'Het is echt vijf voor twaalf.' In dit fragment biedt hij vijf werven om het land te redden.\n\nHet is niet echt vrolijk, het beeld dat dit boek schetst van de VS en zijn inwoners. Laat me nog een laatste keer onderstrepen hoeveel Amerikanen qua normen en waarden erg lijken op u en mij. Het is een menselijke en journalistieke neiging vooral stil te staan bij de verschillen, en misschien verstoort dat het evenwicht soms een beetje - onvermijdelijk haast. Zeker in tijden van Trump, waarin ook die vele redelijke Amerikanen zich nog dagelijks in de arm knijpen om te checken of ze wakker zijn of een nachtmerrie hebben. Onder president Biden, of een andere opvolger, wordt Amerika zonder enige twijfel weer een stuk normaler, maar tovenaars bestaan niet, zoals ook onder Obama al is gebleken.\n\nHet was niet mijn bedoeling zo'n kritisch boek te schrijven, het vloeide er vanzelf uit. Toen ik in 2001 Onder Hollanders schreef op het einde van mijn correspondentschap, schrokken sommige Nederlandse lezers. Belgen horen gezellig en blind bewonderend te zijn.\n\nEr zat echter op zijn minst evenveel waardering en respect als kritiek in dat boek over onze noorderburen. Als het toeval me geen andere paden op had gestuurd (de aanslagen op de Twin Towers vonden plaats een halve dag nadat ik de definitieve drukproef van Onder Hollanders naar de uitgever had gemaild), was ik nu misschien een Nederlander met nog een beetje een Vlaamse tongval. Dat zou me best gezind hebben.\n\nIk denk niet dat ik ooit Amerikaan zou kunnen worden. Het land is te groot, letterlijk en figuurlijk, met veel te veel bagage. Wie graag een wereldburger is, komt beter uit een onbelangrijk oord, zodat hij zich ongeremd met andere landen kan bemoeien. Ook veel Amerikaanse intellectuelen zijn vandaag erg kritisch over hun land. That Used to Be Us is de titel van een boek van Thomas Friedman en Michael Mandelbaum. De auteurs noemen zich 'teleurgestelde optimisten', een gedachte waarbij ik me graag aansluit. Het jonge Amerika van na de Revolutie droeg de kiemen in zich van een utopia, een ideale staat - vanuit het standpunt van blanke mannen althans. Zijn mix van gelijke kansen en meritocratie was zijn tijd ver vooruit. In de jaren na 1776, op het einde van de Burgeroorlog (1861-1865), en na de Great Societyhervormingen (1964-1965) hebben de Amerikanen diverse kansen gehad om die belofte van een droomland in de praktijk om te zetten. Ze hebben het telkens weer verknald, vandaar de teleurstelling.\n\nEn toch blijft de VS een land van belofte. Met majestueuze natuur en ruimte - nog steeds - en vriendelijke, enthousiaste mensen. Een smeltkroesnatie, in principe rijk genoeg om al haar burgers welvarend te maken, en dan komt de raciale en seksuele tolerantie vanzelf wel. You may say I'm a dreamer, maar ik word gelukkig van de bonte mix van mensen in steden als New York en San Francisco. Ik ben helaas de enige niet, aan de prijzen voor een flat te zien.\n\nIk benijd Amerikanen ook de omvang van hun taal- en cultuurgebied. Hoewel ik dol ben op vreemde talen en op diversiteit, bedenk ik soms hoe heerlijk het zou zijn als we in Europa allemaal dezelfde taal zouden spreken, zodat ik moeiteloos enkele jaren voor een krant in Parijs of Rome zou kunnen gaan werken. In Amerika kan zoiets probleemloos - al kun je er ook van Manhattan naar Oklahoma gestuurd wordt, zoals Chandler in Friends.\n\nMaar Amerikaan, vandaag? Nee, bedankt. Het is er te veel een puinhoop. Amerikanen zijn te obsessief gefocust op economische gegevens om het te erkennen, maar in een land waar mensen zo hard moeten werken om toch nog zo'n onzeker bestaan te leiden, daar schort iets essentieels aan de leefkwaliteit. Ik voel bij mijn vijfenveertig jaar geleden naar Atlanta geëmigreerde oom en tante nog steeds een stuk heimwee naar Europa. Dat is de laatste jaren gegroeid, uiteraard. Stel je voor, leven in een land waar een kleine helft van de mensen op Donald Trump heeft gestemd, en dat opnieuw wil doen.\n\nToch lijkt het nog remedieerbaar. Sommige kwalen kunnen zelfs zichzelf oplossen. De wapengekte, het hevige verzet tegen het homohuwelijk, het rabiate antifeminisme en zelfs white supremacism hebben de demografie tegen, het blinde kapitalisme bereikt zijn grenzen. Je zou haast denken dat het volstaat het einde van de storm af te wachten. Maar Amerikanen kunnen zich niet veroorloven af te wachten. Nog vier jaar van dit zou hun democratie niet overleven, zo valt te vrezen. Het is echt vijf voor twaalf.\n\nIk zie vijf grote werven (na die eerste prioriteit: het bedwingen van het coronavirus en het economisch herstel daarvan uiteraard). Ontgiften van hopelijk slechts vier jaar Trump. Het aanzien van de VS in de wereld herstellen. Een vriendelijker gezicht (her)vinden. Het tweepartijenstelsel openbreken en de corruptie aanpakken. En de oogkleppen afdoen en op meer terreinen het voorbeeld van andere landen volgen.\n\nOntgiften van Trump\n\nDe eerste en hopelijk enige termijn van president Trump is een ramp van formaat geweest voor de VS en de rest van de wereld. Hij lijkt wel een soort monster van Frankenstein, samengesteld uit de slechtste onderdelen die te vinden waren op een kerkhof met een kwalijke reputatie. Oplichter, leugenaar, racist, egoïst, fraudeur, bullebak, seksist, haatzaaier, narcist, domoor, machtswellusteling. Een drama voor het milieu, het sociaal weefsel in de VS, de wereldvrede. Een gewetenloze man en de slechtste president die de VS ooit kende.\n\nGeen mens met een geweten kan hopen op four more years, of zelfs nog langer: op zijn rally's vraagt Trump geregeld aan zijn fans of ze hem niet langer dan acht jaar als president zouden willen. Alsof het 22ste Amendement bij de Grondwet, dat zoiets verbood in 1951, niet bestaat. Zijn openlijk geflirt met een presidentschap voor het leven, zoals zijn makker Vladimir Poetin, illustreert hoeveel gevaarlijker Trump in die drieënhalf jaar nog is geworden.\n\nZijn autocratische instincten komen steeds prominenter naar voren. Hij bakt liever zoete broodjes met Vladimir Poetin, Recep Tayyip Erdo?an of Kim Jong-un dan met Emmanuel Macron of Angela Merkel, en gedraagt zich sinds zijn vrijspraak als een absolute vorst op wie geen enkele rechtsnorm nog van toepassing is. De aanslag op Qassem Soleimani was strikt genomen een moord. De VS en Iran zijn immers niet in oorlog met elkaar. Trumps dreigement om Iraans erfgoed te bombarderen was een zware overtreding van allerlei internationale verdragen.\n\nTrump sprong in de bres voor Special Operations Chief Edward Gallagher, die beschuldigd werd van oorlogsmisdaden zoals het willekeurig doodschieten van een passerend Iraaks meisje en een oude man, en het doodsteken van een gevangen IS-strijder, een tiener. Gallagher werd veroordeeld voor een foto die hij naar vrienden en kennissen stuurde: hij poseerde daarop glunderend met het lijk van de jonge IS'er, wiens hoofd hij bij de haren omhooghield. Tijdens het proces noemden andere Navy SEALs Gallagher 'een boosaardig mens, klaar om alles te doden wat bewoog'. Trump nodigde Gallagher uit in Mar-a-Lago, zijn privéresort in Florida, waar hij hem amnestie verleende.\n\nEerder deed hij al hetzelfde met sheriff Joe Arpaio, 'the toughest sheriff in the USA'. Volgens The Washington Post moedigt Trump in privégesprekken alle betrokken diensten aan vaart te maken met het bouwen van zijn beloofde muur tussen Mexico en de VS: hij zal hun wel amnestie verlenen als ze iets illegaals doen. Zo gaat dat nu al jaren, maar het is aanzienlijk erger geworden sinds Trump de laatste 'adults in the room' zoals stafchef John Kelly en minister van Defensie Jim Mattis dumpte, en verving door onvoorwaardelijke ja-knikkers. In de laatste dagen van het proces tegen Trump wegens machtsmisbruik verkochten zijn advocaten de potsierlijke theorie dat 'wat een president ook doet om herverkozen te worden per definitie de stabiliteit van het land dient en dus nooit reden kan zijn om hem af te zetten'. De Republikeinen, Mitt Romney uitgezonderd, gingen achter die gotspe staan en spraken hem vrij. 'L'état, c'est Trump', kopten kritische media.\n\nNa zijn vrijspraak gingen alle remmen los. Trump ontsloeg meteen alle belangrijke getuigen tegen hem en zelfs familieleden van hen, zoals de broer van luitenant-kolonel Alexander Vindman. 'Ratten' bestraffen door hun familieleden te viseren is een favoriete techniek van de Siciliaanse maffia, de cosa nostra, schreef The New York Times. Per tweet eiste hij bovendien dat de strafvordering tegen Roger Stone drastisch verminderd werd, zijn oude vriend en adviseur, die veroordeeld werd voor zijn aandeel in de Russische inmenging bij de verkiezingen. Was het dankbaarheid omdat Stone Trump niet meesleurde in zijn val, of angst dat een te zware straf hem alsnog loslippig zou maken? 'Ik kan dit onrecht niet toelaten', zei Trump, en zijn minister van Justitie William Barr floot zijn procureurs terug. De scheiding der machten begraven, en Trump schepte er zelfs over op.\n\nIk ben geen fan van vergelijkingen met Hitler, omdat de ongeëvenaarde gruwelen van de nazi's niet gebanaliseerd horen te worden, maar wat te verwachten van een herverkozen Trump, die zich ongebondener dan ooit zal voelen? Wie houdt hem dan nog tegen, in wat dan ook? Het maakt van de verkiezingen van 2020 de belangrijkste presidentsverkiezingen in de geschiedenis.\n\nDe heksenjacht door senator Joe McCarthy op vermeende communisten in de jaren vijftig was een donker hoofdstuk in de geschiedenis van de Amerikaanse democratie, maar toen McCarthy overdreef en zelfs het leger als een rood bolwerk bestempelde, kreeg hij de rekening gepresenteerd. 'Have you no decency, sir? At long last, have you left no sense of decency?' zei advocaat Joseph N. Welch in een hoorzitting, en de schellen vielen de Amerikaanse bevolking van de ogen.\n\nIn 2020 is er geen advocaat om zulke gevleugelde woorden te spreken, maar de kiezer kan zich wel laten horen op 3 november. De Democraten hoeven slechts één ding te doen: het eens raken over een kandidaat, het hoeft geen superheld te zijn, en er eendrachtig en enthousiast achter gaan staan. Moge wie die eendracht doorbreekt levenslang pijnlijke aambeien krijgen.\n\nHet alternatief is immers rampzalig. Wat een bittere ironie zou het zijn als het land dat in 1776 afrekende met de wantoestanden van het ancien régime ernaar zou terugkeren.\n\n© Polis\n\nAanzien in de wereld herstellen\n\nEen van de eerste en grootste slachtoffers van het trumpisme was Amerika's aanzien in de wereld. Over de erfenis van Barack Obama kan getwist worden. Zijn intellect, moreel gehalte en retorisch talent staan buiten kijf, maar een vijandig Congres belette hem zijn plannen waar te maken. Boven alle twijfel verheven is echter dat Obama het internationale aanzien van de VS gigantisch heeft verhoogd. Bij de verkiezing van een wereldpresident zou de concurrentie kansloos geweest zijn. Al dat krediet is in één klap verbrijzeld op de dag dat zijn opvolger verkozen werd.\n\nDertig jaar geleden lanceerde George Bush senior de term 'Nieuwe Wereldorde'. Het Sovjetrijk was ingestort; dertig landen hielpen in naam van de VN om Irak te bestraffen voor de inval in Koeweit. Een unipolaire wereld, met de VS als de leidende macht, die ook gelijkgezinde naties toeliet om welvarender te worden. De Pax Americana vervuld, voor even toch, tot die tweede, veel dubieuzere oorlog in Irak. Obama had wel wat ideeën voor een meer internationaal gedragen versie van die wereldvrede, maar het bleef grotendeels bij woorden. Hillary Clinton, op internationaal terrein meer bedreven, zou het werk voortzetten, maar toen besloot de kiezer in 2016 dus een grote verrassing te serveren als president: een egotripper zonder historisch of strategisch benul, te eigenwijs om te luisteren naar adviseurs.\n\n'Ik ben het beu dat er van ons geprofiteerd wordt', is de basis van Trumps 'doctrine'. Blind voor het feit dat de lusten van de Amerikaanse leidersrol in de eindbalans groter zijn dan de lasten. 'America First' voortaan. De 'superieure dealmaker' begon onverdroten aan de afbraak van de wereldorde. Hij zei verdragen op, schoffeerde bondgenoten, flirtte met autocraten en liet democratie en mensenrechten letterlijk schrappen uit de missionstatement van Buitenlandse Zaken. Een verbijsterde Japanse topambtenaar kwam tot de conclusie: 'De troon is leeg.' De woorden inspireerden topdiplomaat Ivo H. Daalder en topjournalist James M. Lindsay tot de titel van hun uitstekende boek The Empty Throne.\n\nTrump is de allereerste Amerikaanse president die geen buitenlands beleid voert. Hij zegt en doet geregeld iets opvallends, of het nu met Noord-Korea is of met Irak of met Israël. Het is echter steeds impulsief en 'intuïtief ' en vaak overduidelijk gedreven door financieel eigenbelang. Zonder overleg met zijn verbijsterde bondgenoten, zonder ethiek, zonder enige langetermijnvisie.\n\nZijn eeuwige 'We zullen zien wat er gebeurt...' is geen boutade, het is een impliciete bekentenis van onkunde. Zijn obsessie met handelsoorlogen en protectionisme bijvoorbeeld heeft zijn land al meer geschaad dan gebaat, leggen Daalder en Lindsay zeer verhelderend uit in hun boek. 'America First' wordt zo steeds meer 'America Alone'.\n\nDe morele autoriteit en de soft power van de VS zijn verdampt. Op internationale ranglijsten hebben Duitsland (als economisch merk) en Frankrijk (culturele uitstraling) de nummer 1-positie van de VS overgenomen, en qua geopolitieke macht heeft het China van Xi Jinping de VS overtroffen. Voor het eerst sinds de Tweede Wereldoorlog is de Amerikaanse president volgens The Economist niet langer de machtigste man ter wereld.\n\nHet voetstoots aanvaarden dat de eenentwintigste eeuw die van China zal zijn, zoals de Britten over de negentiende en de Amerikanen over de twintigste heersten, is een verontrustende tendens. Voor de democratie en de mensenrechten in de wereld is het nefast dat Peking de lege troon van Washington opeist.\n\nEr is echter één voordeel. De toestand is ernstig, maar niet hopeloos. Meer nog dan op binnenlands gebied zal op buitenlands gebied een andere president een quick win zijn. Autocraten als Vladimir Poetin, Benjamin Netanyahu en Mohammed bin Salman, die Trump om hun vinger wonden, zullen het betreuren, maar de rest van de wereld zal opgelucht ademhalen als er aan Trumps presidentschap een einde komt.\n\nDe VS hoeft ook niet opnieuw de alles controlerende moloch te worden die het was. Trump heeft niet vaak gelijk, maar zijn eis (en die van zijn voorgangers) dat de EU, Japan en Canada aanzienlijk meer moeten bijdragen aan de NAVO is gewoon terecht. De bondgenoten hebben decennialang van de ambitie van de VS geprofiteerd. Wij Europeanen hadden zelfs het lef te zeuren over een eigen defensiepijler, zonder hem echter te willen financieren. En geen nood, de machtigste militaire natie ter wereld blijft de VS sowieso, ook als het land niet langer, zoals nu, ruim de helft (!) van het federale budget uitgeeft aan defensie en beveiliging.\n\nHet is niet meer politieman Amerika die de wereld nodig heeft, wel meer leiderschap van het vrije, democratische Westen.\n\nEen vriendelijk gezicht (terug)vinden\n\nTijdens een reportagereis in Californië in 2019 had ik een Belgische fotografe mee, Kaat Pype. Kaat gebruikt vaak het woordje moh, een West-Vlaamse uitdrukking van verbazing. Toen we op een namiddag weer in de auto stapten, was Rush Limbaugh aan het woord op de radio, de rechtse demagoog. Ik besloot niet te reageren. Het duurde niet lang voor Kaat spontaan moh begon te zeggen, steeds luider, over het naar goede gewoonte racistische en vrouwonvriendelijke betoog van Limbaugh. 'Moh!! Kan dat zomaar gewoon op de radio hier?' Ik vertelde haar over de erg absolute interpretatie van vrijheid van meningsuiting in de VS, en dat dat dus inderdaad kan.\n\nToen zei ze: 'Maar waar komt al die haat toch vandaan, wij komen hier toch niets dan vriendelijke mensen tegen?' Die opmerking is blijven hangen, want de fotografe had gelijk. Amerikanen zijn inderdaad vaak vriendelijke, spontane, gastvrije mensen. Paradoxaal genoeg gaat die vriendelijkheid soms gepaard met voor ons, redelijke Europeanen, onaanvaardbaar harde maatschappelijke normen en waarden. Ik denk vaak dat hun ongenadige politieke klimaat hen tot veel onaardigere mensen maakt dan ze eigenlijk zijn. De man op een Trumprally die mij schamper behandelde omdat ik van de pers was, dús een leugenaar, was een erg lieve opa voor de kleindochter op zijn schouders.\n\nAmerikanen zijn over het algemeen opgewekte mensen, altijd tot een praatje bereid. Met uitzondering van het personeel aan de incheckbalie van hun vliegtuigmaatschappijen en helaas ook vaak hun politiemensen kunnen ze je met hun pure opgewektheid blij maken. Dat is vooral zo met barmannen, kelners en waitresses. Uiteraard doen die dat om een grotere fooi te krijgen, maar vrolijke vriendelijkheid maakt het leven aangenamer, zeker voor de eenzame reiziger.\n\nZe zijn ook niet te beroerd om in hun portefeuille te tasten om anderen te helpen, al blijft het een systeemfout dat zoveel geld en zweet van privépersonen moet komen omdat de overheid haar taken verwaarloost. En als vijf mensen aarzelend de weg zoeken op een straathoek in New York, Brussel, Parijs, Moskou en Peking, is het ongetwijfeld die in New York die het snelst spontaan hulp aangeboden krijgt van een voorbijganger. Zelfs hun verkeer is vriendelijker dan het onze. Ze houden zich veel meer aan hun zo al lagere maximumsnelheid, en aan kruispunten kennen ze geen voorrang van rechts, maar laten ze hoffelijk de eerst aangekomen auto als eerste oversteken. Stel je de chaos en verkeersagressie voor als we dat in Europa zouden invoeren.\n\nZo zijn er nog meer redenen waarom Amerikaanse mensen me doorgaans veel beter bevallen dan het Amerikaanse maatschappelijk model. Ik hou van hun energie: het zijn vaak echte doeners, die na een lange dagtaak nog betrokken zijn bij het bestuur van de bibliotheek, de vrijwillige brandweer, een serviceclub, een sportvereniging. Het stoort me enerzijds dat cultuursubsidies in de VS (zeker onder Trump) op sterven na dood zijn, maar anderzijds vind ik het ook bewonderenswaardig hoe bibliotheken, musea en theaters opengehouden worden door vrijwilligers. Dat is niet alleen het geval in kleine stadjes. In het Ford Theatre in Washington heb ik het eens nagevraagd. Aan de koffiebar, bij de ticketcontrole, de plaatsaanwijzers: het waren allemáál vrijwilligers, van wie de meesten ruimschoots de zeventig voorbij. 'Ik doe dit voor de gezelligheid en omdat je gratis naar stukken kunt kijken', zei een van hen, een kranige oudere dame. Ze vond niet dat het betaalbaar aanbieden van een breed cultureel palet ook een overheidstaak is. 'Waarom zouden belastingbetalers moeten betalen voor mensen zoals ik die van cultuur houden?' En hoewel ik dat principieel een verkeerd standpunt vind - vernieuwende en commercieel minder voor de hand liggende kunst is gedoemd te verdwijnen zonder subsidies - vond ik haar bereidheid om gewoon haar steentje bij te dragen ook charmant. Zeurkousen zijn het in geen geval, die Amerikanen.\n\nAan hun inborst ligt het dus niet, dat Amerika tegelijkertijd vaak zo ronduit onvriendelijk kan zijn. Het is het systeem. Een systeem dat ervoor zorgt dat er meer vuurwapens dan inwoners in het land zijn, waardoor de straten gevaarlijker zijn en de politie nerveuzer. Een systeem dat niet louter gezond ondernemerschap stimuleert, maar de grootst denkbare geldzucht tot een deugd uitroept: de inhaligheid, die in de jaren tachtig zo treffend werd beschreven door Tom Wolfe in Het vreugdevuur der ijdelheden en door Oliver Stone in Wall Street ('greed is good', zei Gordon Gekko), is springlevend, en maakt bedrijven meedogenloos.\n\nDat ontmenselijkt de maatschappij, het voedt het wantrouwen en de haat, en de doorgeslagen aansprakelijkheidscultuur, waardoor je geen fiets meer kunt huren zonder een halfuur documenten in te vullen.\n\nIk liet ooit mijn bagage achter in een hotel in New York nadat ik 's ochtends al uitgecheckt had, en toen ik die later op de dag kwam ophalen en even naar de wc wilde, mocht dat niet van de receptionist. Toen ik aandrong, zei de man haast smekend dat het tegen het hotelbeleid was en dat hij zijn baan riskeerde als hij een uitzondering maakte.\n\nOok dat is Amerika, helaas. Het land waar lifters een boete riskeren in de meeste staten. Kun je het wantrouwen nog meer bevorderen dan door mensen te bestraffen omdat ze een vriendendienst vragen of aanbieden aan een vreemde? Wat voor een land ben je, als je een sympathiek medemenselijk (en ecologisch) gebruik als liften verbiedt uit angst voor geweld?\n\nHet grootste slachtoffer is het Amerikaanse kind. Kinderen uit gebroken gezinnen met een moeder die drie hamburgerjobs combineert zijn niet te benijden, maar kinderen uit de betere middenklasse zijn dat al evenmin. Zij krijgen namelijk geen ademruimte. In de meeste staten kunnen ouders die hun kinderen buitenshuis uit het oog verliezen, vervolgd worden. Er zijn verhalen bekend van ouders die in de boeien geslagen werden omdat ze hun kind van acht alleen naar het wijkparkje hadden laten gaan om te spelen. Van Amerikanen wordt verwacht dat ze helikopterouders zijn, die hun kinderen nimmer uit het oog verliezen, tenzij ze thuis zijn of onder het toezicht van een of andere vereniging staan. Wie een verjaardagsfeestje voor acht kinderen organiseert, moet dus ruimte, chips en limonade hebben voor zestien, want de begeleidende ouder blijft ter plaatse wachten. Soccer moms.\n\nGelukkig bestaan er Amerikaanse equivalenten van Jan Terlouw en zijn touwtje uit de brievenbus. (De schrijver/politicus had het over het menselijk vertrouwen dat zoek is, en de verdwenen gewoonte in Nederlandse dorpen waarbij huisgenoten zonder sleutel toch de voordeur konden openen door aan een touwtje in de brievenbus te trekken.)\n\nOok in de VS zijn er mensen die de staat van permanente paranoia beu zijn, en hun kinderen de ruimte willen geven. In 2018 werd Utah de eerste staat die een wet aannam die ouders expliciet het recht geeft om hun kinderen 'op verantwoorde wijze' alleen op straat te laten. Free-range parenting (door de Nederlandse columniste Pia de Jong als 'scharrelkinderen' vertaald) is opeens een stuk beter bespreekbaar. Fijn. Amerikanen moeten dringend wat minder overspannen worden over veiligheid, en weer wat vrolijker en vriendelijker.\n\nHet tweepartijenstelsel openbreken en de corruptie aanpakken\n\nMaar hoe doe je dat, een land ontgiften waar vriendschappen kapotgaan en familieleden elkaar niet meer spreken, waar zelfs je keuze van koffie of hamburger een politieke keuze is, waar het laatste greintje politiek fatsoen verloren is gegaan? De ontmijning is kansloos als Trump herverkozen wordt, maar zou het president Joe Biden wel lukken om het land te herenigen? Je moet met zijn tweeën zijn om een compromis te sluiten.\n\nHet probleem is de Republikeinse Partij. The Grand Old Party (GOP) wordt die ook genoemd, maar wat blijft er van die reputatie van grandeur nog over sinds de ruwe interne machtsgreep, eerst door de Tea Party en dan door Trump? Het is er zo ver gekomen dat oorlogsheld John McCain zelfs na zijn dood nog beschimpt werd, dat Mitt Romney een paria van zijn eigen partij is geworden, dat iedereen die Trump ooit een strobreed in de weg heeft gelegd met pek en veren besmeurd uit de partij is verjaagd.\n\nDe fatsoenlijke conservatieve Republikein met inhoudelijke bagage en het vermogen om over partijgrenzen heen een redelijk compromis te bereiken, is uitgestorven. Al wie de laatste jaren enig teken van redelijkheid gaf, is in de voorverkiezingen verslagen door een radicalere partijgenoot. De GOP bestaat vandaag voor 95 procent uit mensen die tien jaar geleden als fanatici en buitenbeentjes zouden zijn behandeld. De metamorfose is spectaculair.\n\nEn de achterban van Trump? De kans is reëel dat die wat afkalft uit teleurstelling over niet-gehouden beloftes, maar de basis staat ook veel te stevig en is te enthousiast om echt te imploderen. Deze betreurenswaardigen schakelden hun verstand en hun ethiek uit om voor de bedenkelijkste politicus in de Amerikaanse geschiedenis te stemmen, tégen hun eigen belangen dan nog vaak: veel respect verdienen ze daar niet voor, hoe begrijpelijk hun frustratie ook is.\n\nToch zijn ze niet allemaal reddeloos verloren. Velen zijn veeleer schuldig aan nalatigheid: ze hebben zich niet verzet tegen desinformatie; ze zijn wellicht nog terug te lokken naar het kamp van de normaliteit. Geef hun minder redenen om gefrustreerd te zijn, en ze zijn niet hopeloos. Een beetje sleutelen aan de buitensporige inkomensongelijkheid kan al een flink stuk helpen. De vervrouwelijking, etnische verandering en vooral verjonging van het kiespubliek kan de rest doen.\n\nZoals Edward Luce van de Financial Times - een van de beste VS-analisten - me zei in een interview in 2018: 'Het zou kunnen dat het nog erger wordt voor het beter wordt, maar de slinger slaat uiteindelijk wel terug. Daarvoor reken ik op de millennials. Zij gaan minder wrokkig door het leven, omdat ze met minder zijn opgegroeid. Ze nemen sneller genoegen met een bescheiden economische groei, kleinere huizen, een andere manier van leven. Als die generatie politiek volwassen wordt, hoop ik dat er nieuwe antwoorden worden geformuleerd, minder populistisch en gevaarlijk als die van vandaag.'\n\nSommige analisten hopen dat de Republikeinse Partij instort na Trump, in 2020 of pas in 2024 - omdat de partij al te zeer afhankelijk is geworden van diens aantrekkingskracht op de kiezers. Een tweede Trump is er immers niet. Het einde van de Republikeinse Partij? Dat lijkt op wensdenken, maar een opsplitsing in een radicale en een redelijke vleugel lijkt wel mogelijk na een zware nederlaag.\n\nDat zou tot een lange periode van Democratische hegemonie kunnen leiden, maar misschien zou het de Democraten ook tot openbreken bewegen. Een absurd brede machtspartij die schakeringen vertegenwoordigt die bij ons van Alexander De Croo tot Kristof Calvo, van Mark Rutte tot Jesse Klaver lopen, geeft de kiezer immers weinig keuzevrijheid.\n\nNog dringender heeft de Amerikaanse politiek behoefte aan een rem op de invloed van big money op de politiek. Verkiezingen horen niet gekocht te worden. Niet door multimiljardairs die uit hun privéspaarpot honderden miljoenen dollars toveren om kiezers te overtuigen, en nog minder door carrièrejagers die door rijke donateurs worden gesponsord in ruil voor welwillende wetgeving of prestigieuze benoemingen zodra ze aan de macht zijn. Barack Obama's grassrootscampagne en zijn hoge graad van moraliteit hebben Amerika even in slaap gewiegd. Het scheen dan toch niet zo'n vaart te lopen met dat verkopen van de hoogste macht aan de meestbiedende.\n\nMaar wat er zich inmiddels heeft afgespeeld, in beide kampen, is niet hoopgevend. 'Ik vrees dat haciendapolitiek voor lange tijd de norm wordt', zei Edward Luce. 'Bij de Republikeinen, maar misschien ook bij de Democraten.'\n\nHet stelsel openbreken tot een meerpartijenstelsel zou de beste manier zijn om dat te vermijden.\n\nOogkleppen afdoen en ons voorbeeld volgen\n\nOndanks tien jaar mooie economische groei is Amerika er de laatste tijd niet greater op geworden. In peilingen zegt zowat 60 procent van de ondervraagden dat het met het land de verkeerde kant uit gaat. Dat het voor een deel dezelfde mensen zijn die in 2008 en 2012 'Yes, we can' stemden en in 2016 'Make America great again', illustreert hoezeer de Amerikanen willen dat er echt iets verandert ten goede, al weten ze niet wat of hoe. Je kunt pas oplossingen verzinnen als er een minimale eensgezindheid bestaat over de problemen.\n\nHet grootste probleem met Amerikanen en hun politici is dat de meerderheid te kortzichtig is om te beseffen dat veel oplossingen niet ingewikkeld zijn en geen testfase hoeven te doorstaan. Ze bestáán immers al, in Canada, Nieuw-Zeeland, Noordwest-Europa.\n\nIk ben geen onvoorwaardelijke fan van de zelfingenomen documentairemaker Michael Moore. In films als Bowling for Columbine, Sicko en Capitalism. A Love Story analyseert Moore steevast goed de kwalen, maar hij verzandt ook geregeld in manipulatieve retoriek. Dat was ook zo in Where to Invade Next (2015), waarin hij op missie ging naar een hele reeks vooral Europese landen, om te tonen hoe het beter kon, maar de situatie in die landen te blind verheerlijkte.\n\nWe hebben echter geen radicaal-linkse regisseurs nodig. Data van onverdachte organisaties zoals de OESO volstaan. Als de Amerikanen hun oogkleppen afdoen, lezen ze daar meteen af welke voorbeelden ze moeten volgen om hun gezondheidszorg en onderwijs drastisch te verbeteren, hun moordcijfer met vuurwapens te toen verschrompelen, hun transport te moderniseren enzovoort.\n\nDe interesse in en kennis van buitenlandse voorbeelden is echter zo miniem dat ieder voorstel van de 'socialist' Bernie Sanders meteen kan worden afgeschoten als de weg naar een nieuw Venezuela. Zes op de tien Amerikanen beschouwen de eigen cultuur als superieur aan alle andere. Dat is veel meer dan in om het even welk ander land. Die navelstaarderij is nefast voor een inhoudelijk debat.\n\nHet beste voorbeeld is de gezondheidszorg. Die is in de VS grotendeels privaat, met sinds de jaren zestig via Medicare en Medicaid ook een regeling voor bejaarden en armen. Een grote categorie mensen viel volledig uit de boot, maar Obama haalde die drenkelingen aan boord met zijn Affordable Care Act. Hij werd er aanvankelijk zwaar op aangevallen door rechts Amerika, en Trump probeerde 'Obamacare' af te schaffen, tevergeefs. Inmiddels zijn ook veel Republikeinse kiezers gaan beseffen dat Obamacare hen echt helpt, ondanks zijn kinderziekten.\n\nDe Amerikaanse gezondheidszorg blijft echter per capita veruit de duurste ter wereld, en met slechte resultaten. Veel werknemers zijn als het ware gegijzeld door het bedrijf waar ze een goed gezondheidsplan hebben, andere vallen nog steeds tussen de mazen van het net of betalen zich arm aan peperdure medicijnen.\n\nDe gezondheidslobby (Big Pharma en de grote verzekeringsmaatschappijen) heeft in Washington voor ieder Congreslid twee voltijdse lobbyisten in dienst. Zij stellen een algemene, door de overheid georganiseerde gezondheidszorg voor als des duivels, en politici die zo'n Medicare for all willen invoeren (zoals Bernie Sanders en Elizabeth Warren) als gevaarlijke radicalen.\n\nZoals gezondheidswetenschappers en economen telkens weer aantonen, is dat onwaar. 'Universal health care' bestaat in tweeëndertig van de drieëndertig meest ontwikkelde landen ter wereld. Als de VS het zou invoeren, zou de gezondheidsrekening met honderden miljoenen dalen. Ik vertel tegen conservatieve Amerikanen soms dat in West- Europa geen zinnig mens het ooit zou willen afschaffen: noch de armlastige patiënten, noch de welvarende artsen. De Amerikanen hoeven niet eens naar ons te kijken, gewoon de buren in Canada bestuderen is genoeg.\n\nZo zijn er wel meer onderwerpen. Gun control bijvoorbeeld: haal er statistieken bij, en de voorstanders van vrije wapendracht staan met de mond vol tanden. Hun tot een soort religie gepromoveerde hobby eist onverantwoord veel mensenlevens, punt.\n\nOf onderwijs. Veel mensen in de VS geloven mij gewoon niet als ik zeg dat jongeren uit de armste lagen van de bevolking zich zonder levenslange studieschuld kunnen opwerken aan topuniversiteiten in Europa.\n\nZelfs als ze het wel geloven, verzetten ze zich: 'Dat kan wel zijn, maar de belastingen zijn torenhoog in Europa.' Daarmee eindigt meestal het debat, want de afkeer van belastingen en het wantrouwen tegen de overheid zijn in de VS uitgegroeid tot een cultus.\n\nFrancis Fukuyama, de politicoloog die in 1992 'het einde van de geschiedenis' voorspelde, zei me in een interview dat het allemaal de schuld was van Ronald Reagan. '""Government is not the solution, government is the problem"", zei Reagan vaak. Met die woorden heeft hij een zaadje geplant in de geesten, waardoor jongeren niet meer willen werken voor de overheid, en burgers er niet meer financieel aan willen bijdragen. Het is een vicieuze cirkel. Amerikanen willen geen belastingen betalen en klagen dat hun overheid machteloos is. Het tegendeel van bijvoorbeeld Denen of Zweden, die zonder veel morren hoge belastingen betalen omdat ze zien dat de regering er een zinnig beleid mee voert.' Aldus Fukuyama, toch allesbehalve een linkse rakker.\n\nDe Antwerpse hoogleraar Ive Marx schreef in een vrije tribune in De Standaard een opmerkelijk pleidooi voor belastingen, na een studiereis naar de VS. 'Op ons loonbriefje zien we elke maand hoeveel we bruto verdienen en wat we netto krijgen. Dat is een ontnuchterend verschil', schreef Marx. Hij verwees ook naar tunnels die instorten, rechtszaken die jaren aanslepen, treinen die weer niet rijden, en hij vergat regeringsvormingen die eindeloos duren. Dat zou allemaal niet mogen in een land waar meer geld vloeit naar de overheid dan vrijwel waar ook ter wereld, communistische landen als China of Vietnam inbegrepen.\n\nMaar Marx riep op ook eens stil te staan bij wat we ervoor in de plaats krijgen: nagenoeg gratis kwaliteitsonderwijs, en nagenoeg gratis gezondheidszorg, kinderopvang en openbaar vervoer. Hij wees op een OESO-studie, die berekende dat zulke diensten alleen al zo'n 30 procent aan ons inkomen toevoegen. Daarin is een cultureel aanbod van uitzonderlijk hoog niveau niet eens verwerkt, noch de gemoedsrust.\n\nAmerikanen zijn voortdurend bezig met zich te verzekeren tegen alle risico's in het leven, en dat lukt nooit volledig. Zijn de belastingen (vooral het loonbeslag) te hoog in België? Ongetwijfeld, maar zou ik willen ruilen met de Amerikanen? Nooit van mijn leven. Je krijgt het aan weinig Amerikanen verkocht. Als je verwijst naar de veel hogere welzijnsscores in Scandinavië, de Benelux, Nieuw-Zeeland, Canada, bots je vaak op een muur van arrogantie en onwetendheid, die zich vertalen in een onwil om de alternatieven te bestuderen.\n\nBarack Obama had de openheid van geest en het lef om te zeggen: 'Ik geloof in American exceptionalism, net zoals de Britten geloven in Britse uitzonderlijkheid en de Grieken in Griekse.' Een dergelijke nuchterheid en wijsheid zijn dringend aan een comeback toe.\n\nDe Amerikaanse oogkleppen zijn trouwens niet alleen geografisch, maar ook historisch. Niemand schijnt nog te beseffen dat de belastingdruk in de welvarende Eisenhowerjaren even groot en zelfs groter was als die in Europa. Is het links om in te zien dat de VS dringend behoefte heeft aan investeringen in infrastructuur, onderwijs, culturele vorming, zorg, milieu, zeker na vier jaar totale ontmanteling? Deskundigen zeggen dat zo'n politiek vooral heel erg nodig is - een ruk naar links, als compensatie voor een jarenlange ontsporing naar rechts.\n\nDe alternatieven zijn uitgeput\n\nPatiënt Amerika is ziek. Minstens even ziek als Europa. Het economische rapport leek er wat rooskleuriger, maar dat voordeel is verdampt door het coronavirus, en de politieke verdeeldheid is er nog verlammender. En toch lijkt de situatie niet hopeloos. Amerikanen kunnen terugkeren naar de toestand vóór de simultane waanzin toesloeg van christelijk fanatisme, ziekelijke geldzucht en haat tegen wie anders is of anders denkt. De menselijke kwaliteiten en de ambitie zijn er om te slagen, en ze hebben een waarlijk verrukkelijk land tot hun beschikking.\n\nDe eerste keer dat ik over Fifth Avenue wandelde of de rode rotsen van Monument Valley aanschouwde, kreeg ik haast tranen in de ogen. Amerikaanse streken die ik nog nooit heb bezocht, staan nog steeds hoog op mijn verlanglijstje.\n\nDe uitdagingen zijn aanzienlijk, maar de taak kan opeens heel wat haalbaarder lijken zodra die eerste stap gezet wordt. Winston Churchill, de legendarische Britse premier, zei ooit: 'Amerika zal altijd doen wat het moet doen, na alle alternatieven te hebben uitgeput.' Ik geloof dat je na Donald Trump in het Witte Huis wel kunt zeggen dat alle alternatieven zijn uitgeput. Het moment om te doen wat moet worden gedaan, is dus nu.\n\nIk voel dat heel veel Amerikanen dat beseffen. Een golf van jongeren, vrouwen en minderheden doet me geloven dat de VS klaar is om zich te ontdoen van het trumpisme, en geleidelijk ook terug te komen van andere dwaalsporen. Amerikaanse jongeren geven me soms zelfs meer hoop dan die in onze contreien, die volgens peilingen steeds meer sympathie hebben voor extreemrechts.\n\nAls die mentaliteitswijziging zich doorzet, komt misschien de tijd nog dat ik wél naar de VS wil verhuizen. Of is Amerika dan Amerika niet meer?\n\n'Amerikanen. Het had zo mooi kunnen zijn' van Steven De Foer komt 28 mei uit bij Polis.\n\nHet is niet echt vrolijk, het beeld dat dit boek schetst van de VS en zijn inwoners. Laat me nog een laatste keer onderstrepen hoeveel Amerikanen qua normen en waarden erg lijken op u en mij. Het is een menselijke en journalistieke neiging vooral stil te staan bij de verschillen, en misschien verstoort dat het evenwicht soms een beetje - onvermijdelijk haast. Zeker in tijden van Trump, waarin ook die vele redelijke Amerikanen zich nog dagelijks in de arm knijpen om te checken of ze wakker zijn of een nachtmerrie hebben. Onder president Biden, of een andere opvolger, wordt Amerika zonder enige twijfel weer een stuk normaler, maar tovenaars bestaan niet, zoals ook onder Obama al is gebleken. Het was niet mijn bedoeling zo'n kritisch boek te schrijven, het vloeide er vanzelf uit. Toen ik in 2001 Onder Hollanders schreef op het einde van mijn correspondentschap, schrokken sommige Nederlandse lezers. Belgen horen gezellig en blind bewonderend te zijn. Er zat echter op zijn minst evenveel waardering en respect als kritiek in dat boek over onze noorderburen. Als het toeval me geen andere paden op had gestuurd (de aanslagen op de Twin Towers vonden plaats een halve dag nadat ik de definitieve drukproef van Onder Hollanders naar de uitgever had gemaild), was ik nu misschien een Nederlander met nog een beetje een Vlaamse tongval. Dat zou me best gezind hebben. Ik denk niet dat ik ooit Amerikaan zou kunnen worden. Het land is te groot, letterlijk en figuurlijk, met veel te veel bagage. Wie graag een wereldburger is, komt beter uit een onbelangrijk oord, zodat hij zich ongeremd met andere landen kan bemoeien. Ook veel Amerikaanse intellectuelen zijn vandaag erg kritisch over hun land. That Used to Be Us is de titel van een boek van Thomas Friedman en Michael Mandelbaum. De auteurs noemen zich 'teleurgestelde optimisten', een gedachte waarbij ik me graag aansluit. Het jonge Amerika van na de Revolutie droeg de kiemen in zich van een utopia, een ideale staat - vanuit het standpunt van blanke mannen althans. Zijn mix van gelijke kansen en meritocratie was zijn tijd ver vooruit. In de jaren na 1776, op het einde van de Burgeroorlog (1861-1865), en na de Great Societyhervormingen (1964-1965) hebben de Amerikanen diverse kansen gehad om die belofte van een droomland in de praktijk om te zetten. Ze hebben het telkens weer verknald, vandaar de teleurstelling. En toch blijft de VS een land van belofte. Met majestueuze natuur en ruimte - nog steeds - en vriendelijke, enthousiaste mensen. Een smeltkroesnatie, in principe rijk genoeg om al haar burgers welvarend te maken, en dan komt de raciale en seksuele tolerantie vanzelf wel. You may say I'm a dreamer, maar ik word gelukkig van de bonte mix van mensen in steden als New York en San Francisco. Ik ben helaas de enige niet, aan de prijzen voor een flat te zien. Ik benijd Amerikanen ook de omvang van hun taal- en cultuurgebied. Hoewel ik dol ben op vreemde talen en op diversiteit, bedenk ik soms hoe heerlijk het zou zijn als we in Europa allemaal dezelfde taal zouden spreken, zodat ik moeiteloos enkele jaren voor een krant in Parijs of Rome zou kunnen gaan werken. In Amerika kan zoiets probleemloos - al kun je er ook van Manhattan naar Oklahoma gestuurd wordt, zoals Chandler in Friends. Maar Amerikaan, vandaag? Nee, bedankt. Het is er te veel een puinhoop. Amerikanen zijn te obsessief gefocust op economische gegevens om het te erkennen, maar in een land waar mensen zo hard moeten werken om toch nog zo'n onzeker bestaan te leiden, daar schort iets essentieels aan de leefkwaliteit. Ik voel bij mijn vijfenveertig jaar geleden naar Atlanta geëmigreerde oom en tante nog steeds een stuk heimwee naar Europa. Dat is de laatste jaren gegroeid, uiteraard. Stel je voor, leven in een land waar een kleine helft van de mensen op Donald Trump heeft gestemd, en dat opnieuw wil doen. Toch lijkt het nog remedieerbaar. Sommige kwalen kunnen zelfs zichzelf oplossen. De wapengekte, het hevige verzet tegen het homohuwelijk, het rabiate antifeminisme en zelfs white supremacism hebben de demografie tegen, het blinde kapitalisme bereikt zijn grenzen. Je zou haast denken dat het volstaat het einde van de storm af te wachten. Maar Amerikanen kunnen zich niet veroorloven af te wachten. Nog vier jaar van dit zou hun democratie niet overleven, zo valt te vrezen. Het is echt vijf voor twaalf. Ik zie vijf grote werven (na die eerste prioriteit: het bedwingen van het coronavirus en het economisch herstel daarvan uiteraard). Ontgiften van hopelijk slechts vier jaar Trump. Het aanzien van de VS in de wereld herstellen. Een vriendelijker gezicht (her)vinden. Het tweepartijenstelsel openbreken en de corruptie aanpakken. En de oogkleppen afdoen en op meer terreinen het voorbeeld van andere landen volgen. De eerste en hopelijk enige termijn van president Trump is een ramp van formaat geweest voor de VS en de rest van de wereld. Hij lijkt wel een soort monster van Frankenstein, samengesteld uit de slechtste onderdelen die te vinden waren op een kerkhof met een kwalijke reputatie. Oplichter, leugenaar, racist, egoïst, fraudeur, bullebak, seksist, haatzaaier, narcist, domoor, machtswellusteling. Een drama voor het milieu, het sociaal weefsel in de VS, de wereldvrede. Een gewetenloze man en de slechtste president die de VS ooit kende. Geen mens met een geweten kan hopen op four more years, of zelfs nog langer: op zijn rally's vraagt Trump geregeld aan zijn fans of ze hem niet langer dan acht jaar als president zouden willen. Alsof het 22ste Amendement bij de Grondwet, dat zoiets verbood in 1951, niet bestaat. Zijn openlijk geflirt met een presidentschap voor het leven, zoals zijn makker Vladimir Poetin, illustreert hoeveel gevaarlijker Trump in die drieënhalf jaar nog is geworden. Zijn autocratische instincten komen steeds prominenter naar voren. Hij bakt liever zoete broodjes met Vladimir Poetin, Recep Tayyip Erdo?an of Kim Jong-un dan met Emmanuel Macron of Angela Merkel, en gedraagt zich sinds zijn vrijspraak als een absolute vorst op wie geen enkele rechtsnorm nog van toepassing is. De aanslag op Qassem Soleimani was strikt genomen een moord. De VS en Iran zijn immers niet in oorlog met elkaar. Trumps dreigement om Iraans erfgoed te bombarderen was een zware overtreding van allerlei internationale verdragen. Trump sprong in de bres voor Special Operations Chief Edward Gallagher, die beschuldigd werd van oorlogsmisdaden zoals het willekeurig doodschieten van een passerend Iraaks meisje en een oude man, en het doodsteken van een gevangen IS-strijder, een tiener. Gallagher werd veroordeeld voor een foto die hij naar vrienden en kennissen stuurde: hij poseerde daarop glunderend met het lijk van de jonge IS'er, wiens hoofd hij bij de haren omhooghield. Tijdens het proces noemden andere Navy SEALs Gallagher 'een boosaardig mens, klaar om alles te doden wat bewoog'. Trump nodigde Gallagher uit in Mar-a-Lago, zijn privéresort in Florida, waar hij hem amnestie verleende. Eerder deed hij al hetzelfde met sheriff Joe Arpaio, 'the toughest sheriff in the USA'. Volgens The Washington Post moedigt Trump in privégesprekken alle betrokken diensten aan vaart te maken met het bouwen van zijn beloofde muur tussen Mexico en de VS: hij zal hun wel amnestie verlenen als ze iets illegaals doen. Zo gaat dat nu al jaren, maar het is aanzienlijk erger geworden sinds Trump de laatste 'adults in the room' zoals stafchef John Kelly en minister van Defensie Jim Mattis dumpte, en verving door onvoorwaardelijke ja-knikkers. In de laatste dagen van het proces tegen Trump wegens machtsmisbruik verkochten zijn advocaten de potsierlijke theorie dat 'wat een president ook doet om herverkozen te worden per definitie de stabiliteit van het land dient en dus nooit reden kan zijn om hem af te zetten'. De Republikeinen, Mitt Romney uitgezonderd, gingen achter die gotspe staan en spraken hem vrij. 'L'état, c'est Trump', kopten kritische media. Na zijn vrijspraak gingen alle remmen los. Trump ontsloeg meteen alle belangrijke getuigen tegen hem en zelfs familieleden van hen, zoals de broer van luitenant-kolonel Alexander Vindman. 'Ratten' bestraffen door hun familieleden te viseren is een favoriete techniek van de Siciliaanse maffia, de cosa nostra, schreef The New York Times. Per tweet eiste hij bovendien dat de strafvordering tegen Roger Stone drastisch verminderd werd, zijn oude vriend en adviseur, die veroordeeld werd voor zijn aandeel in de Russische inmenging bij de verkiezingen. Was het dankbaarheid omdat Stone Trump niet meesleurde in zijn val, of angst dat een te zware straf hem alsnog loslippig zou maken? 'Ik kan dit onrecht niet toelaten', zei Trump, en zijn minister van Justitie William Barr floot zijn procureurs terug. De scheiding der machten begraven, en Trump schepte er zelfs over op. Ik ben geen fan van vergelijkingen met Hitler, omdat de ongeëvenaarde gruwelen van de nazi's niet gebanaliseerd horen te worden, maar wat te verwachten van een herverkozen Trump, die zich ongebondener dan ooit zal voelen? Wie houdt hem dan nog tegen, in wat dan ook? Het maakt van de verkiezingen van 2020 de belangrijkste presidentsverkiezingen in de geschiedenis. De heksenjacht door senator Joe McCarthy op vermeende communisten in de jaren vijftig was een donker hoofdstuk in de geschiedenis van de Amerikaanse democratie, maar toen McCarthy overdreef en zelfs het leger als een rood bolwerk bestempelde, kreeg hij de rekening gepresenteerd. 'Have you no decency, sir? At long last, have you left no sense of decency?' zei advocaat Joseph N. Welch in een hoorzitting, en de schellen vielen de Amerikaanse bevolking van de ogen. In 2020 is er geen advocaat om zulke gevleugelde woorden te spreken, maar de kiezer kan zich wel laten horen op 3 november. De Democraten hoeven slechts één ding te doen: het eens raken over een kandidaat, het hoeft geen superheld te zijn, en er eendrachtig en enthousiast achter gaan staan. Moge wie die eendracht doorbreekt levenslang pijnlijke aambeien krijgen. Het alternatief is immers rampzalig. Wat een bittere ironie zou het zijn als het land dat in 1776 afrekende met de wantoestanden van het ancien régime ernaar zou terugkeren. Een van de eerste en grootste slachtoffers van het trumpisme was Amerika's aanzien in de wereld. Over de erfenis van Barack Obama kan getwist worden. Zijn intellect, moreel gehalte en retorisch talent staan buiten kijf, maar een vijandig Congres belette hem zijn plannen waar te maken. Boven alle twijfel verheven is echter dat Obama het internationale aanzien van de VS gigantisch heeft verhoogd. Bij de verkiezing van een wereldpresident zou de concurrentie kansloos geweest zijn. Al dat krediet is in één klap verbrijzeld op de dag dat zijn opvolger verkozen werd. Dertig jaar geleden lanceerde George Bush senior de term 'Nieuwe Wereldorde'. Het Sovjetrijk was ingestort; dertig landen hielpen in naam van de VN om Irak te bestraffen voor de inval in Koeweit. Een unipolaire wereld, met de VS als de leidende macht, die ook gelijkgezinde naties toeliet om welvarender te worden. De Pax Americana vervuld, voor even toch, tot die tweede, veel dubieuzere oorlog in Irak. Obama had wel wat ideeën voor een meer internationaal gedragen versie van die wereldvrede, maar het bleef grotendeels bij woorden. Hillary Clinton, op internationaal terrein meer bedreven, zou het werk voortzetten, maar toen besloot de kiezer in 2016 dus een grote verrassing te serveren als president: een egotripper zonder historisch of strategisch benul, te eigenwijs om te luisteren naar adviseurs. 'Ik ben het beu dat er van ons geprofiteerd wordt', is de basis van Trumps 'doctrine'. Blind voor het feit dat de lusten van de Amerikaanse leidersrol in de eindbalans groter zijn dan de lasten. 'America First' voortaan. De 'superieure dealmaker' begon onverdroten aan de afbraak van de wereldorde. Hij zei verdragen op, schoffeerde bondgenoten, flirtte met autocraten en liet democratie en mensenrechten letterlijk schrappen uit de missionstatement van Buitenlandse Zaken. Een verbijsterde Japanse topambtenaar kwam tot de conclusie: 'De troon is leeg.' De woorden inspireerden topdiplomaat Ivo H. Daalder en topjournalist James M. Lindsay tot de titel van hun uitstekende boek The Empty Throne. Trump is de allereerste Amerikaanse president die geen buitenlands beleid voert. Hij zegt en doet geregeld iets opvallends, of het nu met Noord-Korea is of met Irak of met Israël. Het is echter steeds impulsief en 'intuïtief ' en vaak overduidelijk gedreven door financieel eigenbelang. Zonder overleg met zijn verbijsterde bondgenoten, zonder ethiek, zonder enige langetermijnvisie. Zijn eeuwige 'We zullen zien wat er gebeurt...' is geen boutade, het is een impliciete bekentenis van onkunde. Zijn obsessie met handelsoorlogen en protectionisme bijvoorbeeld heeft zijn land al meer geschaad dan gebaat, leggen Daalder en Lindsay zeer verhelderend uit in hun boek. 'America First' wordt zo steeds meer 'America Alone'. De morele autoriteit en de soft power van de VS zijn verdampt. Op internationale ranglijsten hebben Duitsland (als economisch merk) en Frankrijk (culturele uitstraling) de nummer 1-positie van de VS overgenomen, en qua geopolitieke macht heeft het China van Xi Jinping de VS overtroffen. Voor het eerst sinds de Tweede Wereldoorlog is de Amerikaanse president volgens The Economist niet langer de machtigste man ter wereld. Het voetstoots aanvaarden dat de eenentwintigste eeuw die van China zal zijn, zoals de Britten over de negentiende en de Amerikanen over de twintigste heersten, is een verontrustende tendens. Voor de democratie en de mensenrechten in de wereld is het nefast dat Peking de lege troon van Washington opeist. Er is echter één voordeel. De toestand is ernstig, maar niet hopeloos. Meer nog dan op binnenlands gebied zal op buitenlands gebied een andere president een quick win zijn. Autocraten als Vladimir Poetin, Benjamin Netanyahu en Mohammed bin Salman, die Trump om hun vinger wonden, zullen het betreuren, maar de rest van de wereld zal opgelucht ademhalen als er aan Trumps presidentschap een einde komt. De VS hoeft ook niet opnieuw de alles controlerende moloch te worden die het was. Trump heeft niet vaak gelijk, maar zijn eis (en die van zijn voorgangers) dat de EU, Japan en Canada aanzienlijk meer moeten bijdragen aan de NAVO is gewoon terecht. De bondgenoten hebben decennialang van de ambitie van de VS geprofiteerd. Wij Europeanen hadden zelfs het lef te zeuren over een eigen defensiepijler, zonder hem echter te willen financieren. En geen nood, de machtigste militaire natie ter wereld blijft de VS sowieso, ook als het land niet langer, zoals nu, ruim de helft (!) van het federale budget uitgeeft aan defensie en beveiliging. Het is niet meer politieman Amerika die de wereld nodig heeft, wel meer leiderschap van het vrije, democratische Westen. Tijdens een reportagereis in Californië in 2019 had ik een Belgische fotografe mee, Kaat Pype. Kaat gebruikt vaak het woordje moh, een West-Vlaamse uitdrukking van verbazing. Toen we op een namiddag weer in de auto stapten, was Rush Limbaugh aan het woord op de radio, de rechtse demagoog. Ik besloot niet te reageren. Het duurde niet lang voor Kaat spontaan moh begon te zeggen, steeds luider, over het naar goede gewoonte racistische en vrouwonvriendelijke betoog van Limbaugh. 'Moh!! Kan dat zomaar gewoon op de radio hier?' Ik vertelde haar over de erg absolute interpretatie van vrijheid van meningsuiting in de VS, en dat dat dus inderdaad kan. Toen zei ze: 'Maar waar komt al die haat toch vandaan, wij komen hier toch niets dan vriendelijke mensen tegen?' Die opmerking is blijven hangen, want de fotografe had gelijk. Amerikanen zijn inderdaad vaak vriendelijke, spontane, gastvrije mensen. Paradoxaal genoeg gaat die vriendelijkheid soms gepaard met voor ons, redelijke Europeanen, onaanvaardbaar harde maatschappelijke normen en waarden. Ik denk vaak dat hun ongenadige politieke klimaat hen tot veel onaardigere mensen maakt dan ze eigenlijk zijn. De man op een Trumprally die mij schamper behandelde omdat ik van de pers was, dús een leugenaar, was een erg lieve opa voor de kleindochter op zijn schouders. Amerikanen zijn over het algemeen opgewekte mensen, altijd tot een praatje bereid. Met uitzondering van het personeel aan de incheckbalie van hun vliegtuigmaatschappijen en helaas ook vaak hun politiemensen kunnen ze je met hun pure opgewektheid blij maken. Dat is vooral zo met barmannen, kelners en waitresses. Uiteraard doen die dat om een grotere fooi te krijgen, maar vrolijke vriendelijkheid maakt het leven aangenamer, zeker voor de eenzame reiziger. Ze zijn ook niet te beroerd om in hun portefeuille te tasten om anderen te helpen, al blijft het een systeemfout dat zoveel geld en zweet van privépersonen moet komen omdat de overheid haar taken verwaarloost. En als vijf mensen aarzelend de weg zoeken op een straathoek in New York, Brussel, Parijs, Moskou en Peking, is het ongetwijfeld die in New York die het snelst spontaan hulp aangeboden krijgt van een voorbijganger. Zelfs hun verkeer is vriendelijker dan het onze. Ze houden zich veel meer aan hun zo al lagere maximumsnelheid, en aan kruispunten kennen ze geen voorrang van rechts, maar laten ze hoffelijk de eerst aangekomen auto als eerste oversteken. Stel je de chaos en verkeersagressie voor als we dat in Europa zouden invoeren. Zo zijn er nog meer redenen waarom Amerikaanse mensen me doorgaans veel beter bevallen dan het Amerikaanse maatschappelijk model. Ik hou van hun energie: het zijn vaak echte doeners, die na een lange dagtaak nog betrokken zijn bij het bestuur van de bibliotheek, de vrijwillige brandweer, een serviceclub, een sportvereniging. Het stoort me enerzijds dat cultuursubsidies in de VS (zeker onder Trump) op sterven na dood zijn, maar anderzijds vind ik het ook bewonderenswaardig hoe bibliotheken, musea en theaters opengehouden worden door vrijwilligers. Dat is niet alleen het geval in kleine stadjes. In het Ford Theatre in Washington heb ik het eens nagevraagd. Aan de koffiebar, bij de ticketcontrole, de plaatsaanwijzers: het waren allemáál vrijwilligers, van wie de meesten ruimschoots de zeventig voorbij. 'Ik doe dit voor de gezelligheid en omdat je gratis naar stukken kunt kijken', zei een van hen, een kranige oudere dame. Ze vond niet dat het betaalbaar aanbieden van een breed cultureel palet ook een overheidstaak is. 'Waarom zouden belastingbetalers moeten betalen voor mensen zoals ik die van cultuur houden?' En hoewel ik dat principieel een verkeerd standpunt vind - vernieuwende en commercieel minder voor de hand liggende kunst is gedoemd te verdwijnen zonder subsidies - vond ik haar bereidheid om gewoon haar steentje bij te dragen ook charmant. Zeurkousen zijn het in geen geval, die Amerikanen. Aan hun inborst ligt het dus niet, dat Amerika tegelijkertijd vaak zo ronduit onvriendelijk kan zijn. Het is het systeem. Een systeem dat ervoor zorgt dat er meer vuurwapens dan inwoners in het land zijn, waardoor de straten gevaarlijker zijn en de politie nerveuzer. Een systeem dat niet louter gezond ondernemerschap stimuleert, maar de grootst denkbare geldzucht tot een deugd uitroept: de inhaligheid, die in de jaren tachtig zo treffend werd beschreven door Tom Wolfe in Het vreugdevuur der ijdelheden en door Oliver Stone in Wall Street ('greed is good', zei Gordon Gekko), is springlevend, en maakt bedrijven meedogenloos. Dat ontmenselijkt de maatschappij, het voedt het wantrouwen en de haat, en de doorgeslagen aansprakelijkheidscultuur, waardoor je geen fiets meer kunt huren zonder een halfuur documenten in te vullen. Ik liet ooit mijn bagage achter in een hotel in New York nadat ik 's ochtends al uitgecheckt had, en toen ik die later op de dag kwam ophalen en even naar de wc wilde, mocht dat niet van de receptionist. Toen ik aandrong, zei de man haast smekend dat het tegen het hotelbeleid was en dat hij zijn baan riskeerde als hij een uitzondering maakte. Ook dat is Amerika, helaas. Het land waar lifters een boete riskeren in de meeste staten. Kun je het wantrouwen nog meer bevorderen dan door mensen te bestraffen omdat ze een vriendendienst vragen of aanbieden aan een vreemde? Wat voor een land ben je, als je een sympathiek medemenselijk (en ecologisch) gebruik als liften verbiedt uit angst voor geweld? Het grootste slachtoffer is het Amerikaanse kind. Kinderen uit gebroken gezinnen met een moeder die drie hamburgerjobs combineert zijn niet te benijden, maar kinderen uit de betere middenklasse zijn dat al evenmin. Zij krijgen namelijk geen ademruimte. In de meeste staten kunnen ouders die hun kinderen buitenshuis uit het oog verliezen, vervolgd worden. Er zijn verhalen bekend van ouders die in de boeien geslagen werden omdat ze hun kind van acht alleen naar het wijkparkje hadden laten gaan om te spelen. Van Amerikanen wordt verwacht dat ze helikopterouders zijn, die hun kinderen nimmer uit het oog verliezen, tenzij ze thuis zijn of onder het toezicht van een of andere vereniging staan. Wie een verjaardagsfeestje voor acht kinderen organiseert, moet dus ruimte, chips en limonade hebben voor zestien, want de begeleidende ouder blijft ter plaatse wachten. Soccer moms. Gelukkig bestaan er Amerikaanse equivalenten van Jan Terlouw en zijn touwtje uit de brievenbus. (De schrijver/politicus had het over het menselijk vertrouwen dat zoek is, en de verdwenen gewoonte in Nederlandse dorpen waarbij huisgenoten zonder sleutel toch de voordeur konden openen door aan een touwtje in de brievenbus te trekken.) Ook in de VS zijn er mensen die de staat van permanente paranoia beu zijn, en hun kinderen de ruimte willen geven. In 2018 werd Utah de eerste staat die een wet aannam die ouders expliciet het recht geeft om hun kinderen 'op verantwoorde wijze' alleen op straat te laten. Free-range parenting (door de Nederlandse columniste Pia de Jong als 'scharrelkinderen' vertaald) is opeens een stuk beter bespreekbaar. Fijn. Amerikanen moeten dringend wat minder overspannen worden over veiligheid, en weer wat vrolijker en vriendelijker. Maar hoe doe je dat, een land ontgiften waar vriendschappen kapotgaan en familieleden elkaar niet meer spreken, waar zelfs je keuze van koffie of hamburger een politieke keuze is, waar het laatste greintje politiek fatsoen verloren is gegaan? De ontmijning is kansloos als Trump herverkozen wordt, maar zou het president Joe Biden wel lukken om het land te herenigen? Je moet met zijn tweeën zijn om een compromis te sluiten. Het probleem is de Republikeinse Partij. The Grand Old Party (GOP) wordt die ook genoemd, maar wat blijft er van die reputatie van grandeur nog over sinds de ruwe interne machtsgreep, eerst door de Tea Party en dan door Trump? Het is er zo ver gekomen dat oorlogsheld John McCain zelfs na zijn dood nog beschimpt werd, dat Mitt Romney een paria van zijn eigen partij is geworden, dat iedereen die Trump ooit een strobreed in de weg heeft gelegd met pek en veren besmeurd uit de partij is verjaagd. De fatsoenlijke conservatieve Republikein met inhoudelijke bagage en het vermogen om over partijgrenzen heen een redelijk compromis te bereiken, is uitgestorven. Al wie de laatste jaren enig teken van redelijkheid gaf, is in de voorverkiezingen verslagen door een radicalere partijgenoot. De GOP bestaat vandaag voor 95 procent uit mensen die tien jaar geleden als fanatici en buitenbeentjes zouden zijn behandeld. De metamorfose is spectaculair. En de achterban van Trump? De kans is reëel dat die wat afkalft uit teleurstelling over niet-gehouden beloftes, maar de basis staat ook veel te stevig en is te enthousiast om echt te imploderen. Deze betreurenswaardigen schakelden hun verstand en hun ethiek uit om voor de bedenkelijkste politicus in de Amerikaanse geschiedenis te stemmen, tégen hun eigen belangen dan nog vaak: veel respect verdienen ze daar niet voor, hoe begrijpelijk hun frustratie ook is. Toch zijn ze niet allemaal reddeloos verloren. Velen zijn veeleer schuldig aan nalatigheid: ze hebben zich niet verzet tegen desinformatie; ze zijn wellicht nog terug te lokken naar het kamp van de normaliteit. Geef hun minder redenen om gefrustreerd te zijn, en ze zijn niet hopeloos. Een beetje sleutelen aan de buitensporige inkomensongelijkheid kan al een flink stuk helpen. De vervrouwelijking, etnische verandering en vooral verjonging van het kiespubliek kan de rest doen. Zoals Edward Luce van de Financial Times - een van de beste VS-analisten - me zei in een interview in 2018: 'Het zou kunnen dat het nog erger wordt voor het beter wordt, maar de slinger slaat uiteindelijk wel terug. Daarvoor reken ik op de millennials. Zij gaan minder wrokkig door het leven, omdat ze met minder zijn opgegroeid. Ze nemen sneller genoegen met een bescheiden economische groei, kleinere huizen, een andere manier van leven. Als die generatie politiek volwassen wordt, hoop ik dat er nieuwe antwoorden worden geformuleerd, minder populistisch en gevaarlijk als die van vandaag.' Sommige analisten hopen dat de Republikeinse Partij instort na Trump, in 2020 of pas in 2024 - omdat de partij al te zeer afhankelijk is geworden van diens aantrekkingskracht op de kiezers. Een tweede Trump is er immers niet. Het einde van de Republikeinse Partij? Dat lijkt op wensdenken, maar een opsplitsing in een radicale en een redelijke vleugel lijkt wel mogelijk na een zware nederlaag. Dat zou tot een lange periode van Democratische hegemonie kunnen leiden, maar misschien zou het de Democraten ook tot openbreken bewegen. Een absurd brede machtspartij die schakeringen vertegenwoordigt die bij ons van Alexander De Croo tot Kristof Calvo, van Mark Rutte tot Jesse Klaver lopen, geeft de kiezer immers weinig keuzevrijheid. Nog dringender heeft de Amerikaanse politiek behoefte aan een rem op de invloed van big money op de politiek. Verkiezingen horen niet gekocht te worden. Niet door multimiljardairs die uit hun privéspaarpot honderden miljoenen dollars toveren om kiezers te overtuigen, en nog minder door carrièrejagers die door rijke donateurs worden gesponsord in ruil voor welwillende wetgeving of prestigieuze benoemingen zodra ze aan de macht zijn. Barack Obama's grassrootscampagne en zijn hoge graad van moraliteit hebben Amerika even in slaap gewiegd. Het scheen dan toch niet zo'n vaart te lopen met dat verkopen van de hoogste macht aan de meestbiedende. Maar wat er zich inmiddels heeft afgespeeld, in beide kampen, is niet hoopgevend. 'Ik vrees dat haciendapolitiek voor lange tijd de norm wordt', zei Edward Luce. 'Bij de Republikeinen, maar misschien ook bij de Democraten.' Het stelsel openbreken tot een meerpartijenstelsel zou de beste manier zijn om dat te vermijden. Ondanks tien jaar mooie economische groei is Amerika er de laatste tijd niet greater op geworden. In peilingen zegt zowat 60 procent van de ondervraagden dat het met het land de verkeerde kant uit gaat. Dat het voor een deel dezelfde mensen zijn die in 2008 en 2012 'Yes, we can' stemden en in 2016 'Make America great again', illustreert hoezeer de Amerikanen willen dat er echt iets verandert ten goede, al weten ze niet wat of hoe. Je kunt pas oplossingen verzinnen als er een minimale eensgezindheid bestaat over de problemen. Het grootste probleem met Amerikanen en hun politici is dat de meerderheid te kortzichtig is om te beseffen dat veel oplossingen niet ingewikkeld zijn en geen testfase hoeven te doorstaan. Ze bestáán immers al, in Canada, Nieuw-Zeeland, Noordwest-Europa. Ik ben geen onvoorwaardelijke fan van de zelfingenomen documentairemaker Michael Moore. In films als Bowling for Columbine, Sicko en Capitalism. A Love Story analyseert Moore steevast goed de kwalen, maar hij verzandt ook geregeld in manipulatieve retoriek. Dat was ook zo in Where to Invade Next (2015), waarin hij op missie ging naar een hele reeks vooral Europese landen, om te tonen hoe het beter kon, maar de situatie in die landen te blind verheerlijkte. We hebben echter geen radicaal-linkse regisseurs nodig. Data van onverdachte organisaties zoals de OESO volstaan. Als de Amerikanen hun oogkleppen afdoen, lezen ze daar meteen af welke voorbeelden ze moeten volgen om hun gezondheidszorg en onderwijs drastisch te verbeteren, hun moordcijfer met vuurwapens te toen verschrompelen, hun transport te moderniseren enzovoort. De interesse in en kennis van buitenlandse voorbeelden is echter zo miniem dat ieder voorstel van de 'socialist' Bernie Sanders meteen kan worden afgeschoten als de weg naar een nieuw Venezuela. Zes op de tien Amerikanen beschouwen de eigen cultuur als superieur aan alle andere. Dat is veel meer dan in om het even welk ander land. Die navelstaarderij is nefast voor een inhoudelijk debat. Het beste voorbeeld is de gezondheidszorg. Die is in de VS grotendeels privaat, met sinds de jaren zestig via Medicare en Medicaid ook een regeling voor bejaarden en armen. Een grote categorie mensen viel volledig uit de boot, maar Obama haalde die drenkelingen aan boord met zijn Affordable Care Act. Hij werd er aanvankelijk zwaar op aangevallen door rechts Amerika, en Trump probeerde 'Obamacare' af te schaffen, tevergeefs. Inmiddels zijn ook veel Republikeinse kiezers gaan beseffen dat Obamacare hen echt helpt, ondanks zijn kinderziekten. De Amerikaanse gezondheidszorg blijft echter per capita veruit de duurste ter wereld, en met slechte resultaten. Veel werknemers zijn als het ware gegijzeld door het bedrijf waar ze een goed gezondheidsplan hebben, andere vallen nog steeds tussen de mazen van het net of betalen zich arm aan peperdure medicijnen. De gezondheidslobby (Big Pharma en de grote verzekeringsmaatschappijen) heeft in Washington voor ieder Congreslid twee voltijdse lobbyisten in dienst. Zij stellen een algemene, door de overheid georganiseerde gezondheidszorg voor als des duivels, en politici die zo'n Medicare for all willen invoeren (zoals Bernie Sanders en Elizabeth Warren) als gevaarlijke radicalen. Zoals gezondheidswetenschappers en economen telkens weer aantonen, is dat onwaar. 'Universal health care' bestaat in tweeëndertig van de drieëndertig meest ontwikkelde landen ter wereld. Als de VS het zou invoeren, zou de gezondheidsrekening met honderden miljoenen dalen. Ik vertel tegen conservatieve Amerikanen soms dat in West- Europa geen zinnig mens het ooit zou willen afschaffen: noch de armlastige patiënten, noch de welvarende artsen. De Amerikanen hoeven niet eens naar ons te kijken, gewoon de buren in Canada bestuderen is genoeg. Zo zijn er wel meer onderwerpen. Gun control bijvoorbeeld: haal er statistieken bij, en de voorstanders van vrije wapendracht staan met de mond vol tanden. Hun tot een soort religie gepromoveerde hobby eist onverantwoord veel mensenlevens, punt. Of onderwijs. Veel mensen in de VS geloven mij gewoon niet als ik zeg dat jongeren uit de armste lagen van de bevolking zich zonder levenslange studieschuld kunnen opwerken aan topuniversiteiten in Europa. Zelfs als ze het wel geloven, verzetten ze zich: 'Dat kan wel zijn, maar de belastingen zijn torenhoog in Europa.' Daarmee eindigt meestal het debat, want de afkeer van belastingen en het wantrouwen tegen de overheid zijn in de VS uitgegroeid tot een cultus. Francis Fukuyama, de politicoloog die in 1992 'het einde van de geschiedenis' voorspelde, zei me in een interview dat het allemaal de schuld was van Ronald Reagan. '""Government is not the solution, government is the problem"", zei Reagan vaak. Met die woorden heeft hij een zaadje geplant in de geesten, waardoor jongeren niet meer willen werken voor de overheid, en burgers er niet meer financieel aan willen bijdragen. Het is een vicieuze cirkel. Amerikanen willen geen belastingen betalen en klagen dat hun overheid machteloos is. Het tegendeel van bijvoorbeeld Denen of Zweden, die zonder veel morren hoge belastingen betalen omdat ze zien dat de regering er een zinnig beleid mee voert.' Aldus Fukuyama, toch allesbehalve een linkse rakker. De Antwerpse hoogleraar Ive Marx schreef in een vrije tribune in De Standaard een opmerkelijk pleidooi voor belastingen, na een studiereis naar de VS. 'Op ons loonbriefje zien we elke maand hoeveel we bruto verdienen en wat we netto krijgen. Dat is een ontnuchterend verschil', schreef Marx. Hij verwees ook naar tunnels die instorten, rechtszaken die jaren aanslepen, treinen die weer niet rijden, en hij vergat regeringsvormingen die eindeloos duren. Dat zou allemaal niet mogen in een land waar meer geld vloeit naar de overheid dan vrijwel waar ook ter wereld, communistische landen als China of Vietnam inbegrepen. Maar Marx riep op ook eens stil te staan bij wat we ervoor in de plaats krijgen: nagenoeg gratis kwaliteitsonderwijs, en nagenoeg gratis gezondheidszorg, kinderopvang en openbaar vervoer. Hij wees op een OESO-studie, die berekende dat zulke diensten alleen al zo'n 30 procent aan ons inkomen toevoegen. Daarin is een cultureel aanbod van uitzonderlijk hoog niveau niet eens verwerkt, noch de gemoedsrust. Amerikanen zijn voortdurend bezig met zich te verzekeren tegen alle risico's in het leven, en dat lukt nooit volledig. Zijn de belastingen (vooral het loonbeslag) te hoog in België? Ongetwijfeld, maar zou ik willen ruilen met de Amerikanen? Nooit van mijn leven. Je krijgt het aan weinig Amerikanen verkocht. Als je verwijst naar de veel hogere welzijnsscores in Scandinavië, de Benelux, Nieuw-Zeeland, Canada, bots je vaak op een muur van arrogantie en onwetendheid, die zich vertalen in een onwil om de alternatieven te bestuderen. Barack Obama had de openheid van geest en het lef om te zeggen: 'Ik geloof in American exceptionalism, net zoals de Britten geloven in Britse uitzonderlijkheid en de Grieken in Griekse.' Een dergelijke nuchterheid en wijsheid zijn dringend aan een comeback toe. De Amerikaanse oogkleppen zijn trouwens niet alleen geografisch, maar ook historisch. Niemand schijnt nog te beseffen dat de belastingdruk in de welvarende Eisenhowerjaren even groot en zelfs groter was als die in Europa. Is het links om in te zien dat de VS dringend behoefte heeft aan investeringen in infrastructuur, onderwijs, culturele vorming, zorg, milieu, zeker na vier jaar totale ontmanteling? Deskundigen zeggen dat zo'n politiek vooral heel erg nodig is - een ruk naar links, als compensatie voor een jarenlange ontsporing naar rechts. Patiënt Amerika is ziek. Minstens even ziek als Europa. Het economische rapport leek er wat rooskleuriger, maar dat voordeel is verdampt door het coronavirus, en de politieke verdeeldheid is er nog verlammender. En toch lijkt de situatie niet hopeloos. Amerikanen kunnen terugkeren naar de toestand vóór de simultane waanzin toesloeg van christelijk fanatisme, ziekelijke geldzucht en haat tegen wie anders is of anders denkt. De menselijke kwaliteiten en de ambitie zijn er om te slagen, en ze hebben een waarlijk verrukkelijk land tot hun beschikking. De eerste keer dat ik over Fifth Avenue wandelde of de rode rotsen van Monument Valley aanschouwde, kreeg ik haast tranen in de ogen. Amerikaanse streken die ik nog nooit heb bezocht, staan nog steeds hoog op mijn verlanglijstje. De uitdagingen zijn aanzienlijk, maar de taak kan opeens heel wat haalbaarder lijken zodra die eerste stap gezet wordt. Winston Churchill, de legendarische Britse premier, zei ooit: 'Amerika zal altijd doen wat het moet doen, na alle alternatieven te hebben uitgeput.' Ik geloof dat je na Donald Trump in het Witte Huis wel kunt zeggen dat alle alternatieven zijn uitgeput. Het moment om te doen wat moet worden gedaan, is dus nu. Ik voel dat heel veel Amerikanen dat beseffen. Een golf van jongeren, vrouwen en minderheden doet me geloven dat de VS klaar is om zich te ontdoen van het trumpisme, en geleidelijk ook terug te komen van andere dwaalsporen. Amerikaanse jongeren geven me soms zelfs meer hoop dan die in onze contreien, die volgens peilingen steeds meer sympathie hebben voor extreemrechts. Als die mentaliteitswijziging zich doorzet, komt misschien de tijd nog dat ik wél naar de VS wil verhuizen. Of is Amerika dan Amerika niet meer?'Amerikanen. Het had zo mooi kunnen zijn' van Steven De Foer komt 28 mei uit bij Polis.",Vijf werven om Amerika te redden
5ecb6efcc4e7799c699b07d8,https://www.nieuwsblad.be/cnt/dmf20200525_04970358,2020-05-25T04:56:20.000Z,"De inspectiedienst van de Gegevensbeschermingsautoriteit (GBA) wil proactiever onderzoek voeren naar schendingen van de privacyregels. Dat zegt inspecteur-generaal Peter Van Den Eynde naar aanleiding van het eerste volledige werkingsjaar van de GBA. Om dat te kunnen doen, zijn wel meer middelen en personeel nodig, klinkt het.\n\nVandaag, maandag, is de Europese Algemene Verordening Gegevensbescherming (AVG, ook wel GDPR) exact twee jaar van kracht. Naar aanleiding van die Europese privacyregels vervelde de Privacycommissie tot de Gegevensbeschermingsautoriteit. Die is sinds mei 2019 volledig operationeel.\n\nSinds 25 mei 2019 voerde de inspectiedienst van de GBA meer dan honderd inspecties uit. “Tot op heden was ons inspectiebeleid vooral reactief: we hebben de ontvangen klachten opgevolgd. Voortaan willen we ook proactiever te werk gaan met bijvoorbeeld sectorale of thematische grootschalige onderzoeken op eigen initiatief”, zegt Peter Van Den Eynde. “We zijn ervan overtuigd dat we dankzij een proactieve en globale aanpak de persoonsgegevens van de burgers doeltreffender kunnen beschermen.”\n\n59 sancties, waarvan 9 boetes\n\nTijdens haar eerste volledige werkingsjaar verwerkte de GBA 937 meldingen van gegevenslekken, 4.438 informatievragen en 351 klachten of bemiddelingsverzoeken. De privacywaakhond formuleerde ook 128 adviezen over wetsontwerpen en ontwerpdecreten en -besluiten.\n\nDe klachten leidden tot 59 sancties sinds 25 mei 2019, opgelegd door de geschillenkamer van de GBA. Daarbij gaat het in negen gevallen om een boete, voor een totaalbedrag van 189.000 euro. De grootste boetes dateren pas van vorige en deze maand.\n\nZo moest telecomoperator Proximus in april 50.000 euro ophoesten voor een belangenconflict bij zijn Data Protection Officer (DPO), die instaat voor de implementatie van de GDPR-richtlijnen. Daarnaast kreeg verzekeringsmaatschappij DKV deze maand een even hoge boete voor het gebruik van gezondheidsgegevens voor andere doeleinden dan waarvoor ze toestemming had gekregen. Ook sociaal netwerk Twoo kreeg zopas van de GBA een boete van 50.000 euro omdat het onder meer persoonsgegevens van niet-leden verwerkte.\n\n“Een sanctie is nooit een doel op zich, en we leggen die alleen op als het strikt noodzakelijk is”, zegt Hielke Hijmans, voorzitter van de geschillenkamer. “Ons hoofddoel is om actief en duurzaam bij te dragen tot de bescherming van de privacy van de burgers.”","Privacywaakhond legde al 59 sancties op, maar wil meer proac..."
5ecb6efec4bccc49eadfc3f8,https://www.standaard.be/cnt/dmf20200525_04970366,2020-05-25T05:46:28.000Z,"De inspectiedienst van de Gegevensbeschermingsautoriteit (GBA) wil proactiever onderzoek voeren naar schendingen van de privacyregels. Dat zegt inspecteur-generaal Peter Van Den Eynde naar aanleiding van het eerste volledige werkingsjaar van de GBA. Om dat te kunnen doen, zijn wel meer middelen en personeel nodig, klinkt het.\n\nMaandag is de Europese Algemene Verordening Gegevensbescherming (AVG, ook wel GDPR) exact twee jaar van kracht. Naar aanleiding van die Europese privacyregels vervelde de Privacycommissie tot de Gegevensbeschermingsautoriteit (GBA). Die is sinds mei 2019 volledig operationeel.\n\nSinds 25 mei 2019 voerde de inspectiedienst van de GBA meer dan honderd inspecties uit. ‘Tot op heden was ons inspectiebeleid vooral reactief: we hebben de ontvangen klachten opgevolgd. Voortaan willen we ook proactiever te werk gaan met bijvoorbeeld sectorale of thematische, grootschalige onderzoeken op eigen initiatief’, zegt Peter Van Den Eynde. ‘We zijn ervan overtuigd dat we dankzij een proactieve en globale aanpak de persoonsgegevens van de burgers doeltreffender kunnen beschermen.’\n\n59 sancties en 9 boetes\n\nTijdens haar eerste volledige werkingsjaar verwerkte de GBA 937 meldingen van gegevenslekken, 4.438 informatievragen en 351 klachten of bemiddelingsverzoeken. De privacywaakhond formuleerde ook 128 adviezen over wetsontwerpen en ontwerpdecreten en -besluiten.\n\nDe klachten leidden tot 59 sancties sinds 25 mei 2019, opgelegd door de geschillenkamer van de GBA. Daarbij gaat het in negen gevallen om een boete, voor een totaalbedrag van 189.000 euro. De grootste boetes dateren pas van vorige en deze maand.\n\nZo moest telecomoperator Proximus in april 50.000 euro ophoesten voor een belangenconflict bij zijn Data Protection Officer (DPO), die instaat voor de implementatie van de AVG-richtlijnen. Daarnaast kreeg verzekeringsmaatschappij DKV deze maand een even hoge boete voor het gebruik van gezondheidsgegevens voor andere doeleinden dan waarvoor ze toestemming had gekregen. Ook sociaal netwerk Twoo kreeg zopas van de GBA een boete van 50.000 euro omdat het onder meer persoonsgegevens van niet-leden verwerkte.\n\n‘Een sanctie is nooit een doel op zich, en we leggen die alleen op als het strikt noodzakelijk is’, zegt Hielke Hijmans, voorzitter van de geschillenkamer. ‘Ons hoofddoel is om actief en duurzaam bij te dragen tot de bescherming van de privacy van de burgers.’",Privacywaakhond wil ook proactief te werk gaan
5ecbc17e3240d73e5648f1be,https://www.standaard.be/cnt/dmf20200525_04970617,2020-05-25T12:06:00.000Z,"In woonzorgcentrum Smeedeshof in Oud-Turnhout hebben 43 bewoners positief getest op covid-19.\n\nUit de data van Sciensano blijkt dat in de gemeente Oud-Turnhout, omgerekend per bewoner, de voorbije week het hoogst aantal nieuwe besmettingen met Sars-CoV-2 zijn vastgesteld, meer dan in Sint-Truiden.\n\nVandaag gaf Sciensano toe dat er voor Sint-Truiden een fout was gebeurd in de rapportage. Dat is niet zo voor Oud-Turnhout. Het relatief hoge aantal nieuwe besmettingen is daar te verklaren door een ontdekte uitbraak in een woonzorgcentrum.\n\nWoonzorgcentrum Smeedeshof van de groep Armonea is een van de laatste woonzorgcentra in Vlaanderen waar alle bewoners en personeelsleden zijn getest. ‘De tests zijn in de loop van vorige week afgenomen. De resultaten zijn eind vorige week binnen gekomen. Daaruit blijkt dat 43 van de 168 bewoners positief hebben getest op het nieuwe coronavirus’, zegt Jannes Verheyen, woordvoerder van de groep Armonea.\n\n37 besmette bewoners verblijven nog in het woonzorgcentrum, andere bewoners waren al naar ziekenhuizen overgebracht, zegt Verheyen.\n\n‘We hebben weten van een eerste case op 17 april. Het is moeilijk te zeggen of de uitbraak hieraan gelinkt kan worden of dat er nadien, op een andere manier, mensen besmet zijn geraakt. We hadden wel vermoedens dat een aantal bewoners met klachten positief zou testen’, zegt Verheyen. ‘Er waren ook al veiligheidsmaatregelen ingevoerd, zoals isolatie. De cohortezorg werd al voorbereid en wordt nu opgestart, zodat we de positieve van de negatieve geteste bewoners kunnen scheiden en iedereen de beste zorg kunnen bieden.’\n\nIn Smeedeshof was sinds 18 mei nog geen bezoek van familie toegelaten.\n\nVolgens Bob Coppens, de burgemeester van Turnhout, is de rapportage van het aantal nieuwe besmettingen in zijn gemeente allicht volledig toe te wijzen aan het woonzorgcentrum. ‘Ons woonzorgcentrum is heel lang onder de radar gebleven en is een van de laatste die getest zijn’, zegt Coppens.\n\n‘Ik heb regelmatig contact met huisartsen en zij zeggen mij dat de epidemie in de bevolking onder controle is. Ook van ons testcentrum, de triagepost in Oud-Turnhout, hoor ik dat het daar behoorlijk rustig is en dat niet veel mensen met milde symptomen zich aanmelden.’",Uitbraak in woonzorgcentrum Oud-Turnhout
5ecbc184b6461ba1780c9619,https://www.hln.be/nieuws/binnenland/peuter-liam-al-24-jaar-vermist-maar-nu-gaat-zijn-dna-profiel-in-databank-zeg-nooit-nooit~af2519ea/,2020-05-25T09:35:00.000Z,"Peuter Liam al 24 jaar vermist, maar nu gaat zijn DNA-profiel in databank: “Zeg nooit ‘nooit’” mvdb\n\n25 mei 2020\n\n11u35\n\nBron: Radio 1 30 Op de Internationale Dag van de Vermiste Kinderen vraagt Alain Remue van de Cel Vermiste Personen vandaag even stil te staan bij langlopende dossiers als de tweejarige Liam Vanden Branden, de enige verdwijning van een jong kind die nooit is opgelost geraakt sinds de oprichting van de cel. “We proberen Liams DNA-profiel onder te brengen in de DNA-databank voor vermiste personen, verklaarde Remue op Radio 1.\n\n“Zeg nooit nooit. Stel dat er morgen ergens bij werken stoffelijke resten worden gevonden, kan dit heel misschien ertoe leiden dat alsnog een link optreedt naar een openstaand dossier, zoals bijvoorbeeld Liam. Je moet alles op alles zetten om de ouders proberen een antwoord te geven, soms tegen beter weten in.”\n\n\n\nLiam verdween op 3 mei 1996 aan het Zennegat in Mechelen. “Alles wat we konden onderzoeken, hebben we onderzocht. We zijn ontelbare keren teruggegaan naar het Zennegat, zonder resultaat.”\n\nDe verdwijning van de peuter bleek de eerste grote zaak sinds de oprichting van de Cel in 1995. “Het is het jongste kindje dat we nooit hebben teruggevonden. Jonge kindjes die we daarna moesten opsporen, hebben we altijd gevonden, hetzij levend, hetzij overleden door de omstandigheden. Liam hebben we nooit gevonden. Zijn verdwijning laat ons niet los. We zien zijn foto elke dag op kantoor. Niet weten wat er met je kind is gebeurd, is onwaarschijnlijk erg. We kunnen ons dat niet voorstellen.”\n\n“Het klonk mij ooit bizar in de oren, maar in de voorbije 25 jaar heb ik geleerd dat slecht nieuws brengen voor mensen een verlossing kan zijn. Het zal je niet gelukkig maken, uiteraard niet. Maar het zorgt voor een rustpunt, je kan vanaf dan afscheid nemen en het rouwproces starten.”\n\nNiet dankzij Dutroux, die eer gun ik hem nooit, maar door de zaak-Dutroux hebben we heel veel geleerd Alain Remue van de Cel Vermiste Personen\n\nRemue pleit ook voor betere samenwerking op Europees vlak. “Jammer genoeg zijn we met de Cel Vermiste Personen in Europa vrij uniek. Ideaal zou een Europees netwerk van (politie-)units rond vermiste personen zijn, vergelijkbaar met onze Cel. Ik hoop dat ik zoiets nog zie ontstaan in de komende jaren. We staan in nauw contact met Nederlandse, Franse en Britse politiediensten, maar in een hoop landen is er van overheidswege nog te weinig aandacht voor vermiste personen en vermiste kinderen in het bijzonder. Niet dankzij Dutroux, die eer gun ik hem nooit, maar door de zaak-Dutroux hebben we heel veel geleerd. In België hebben we een systeem dat snel kan reageren met de parketmagistraten, de politie en partners als Child Focus.”\n\nLees ook: Child Focus benadrukt belang van zoektocht naar vermiste kinderen met nieuwe campagne","Peuter Liam al 24 jaar vermist, maar nu gaat zijn DNA-profiel in databank: “Zeg nooit ‘nooit’”"
5ecbf9ba872cea31c7161564,https://www.knack.be/nieuws/belgie/contactonderzoek-roept-nog-veel-vragen-op-waarom-dertig-jaar-na-dood-gegevens-bijhouden/article-news-1602729.html,2020-05-25T14:27:05.000Z,"De ontwikkeling van de gegevensdatabank voor contactonderzoek verhuist van het kabinet van Maggie De Block (Open VLD) naar het parlement. Daar zijn nog enkele hete hangijzers.\n\nDe wettekst die de gegevensdatabank regelt voor tracking en tracing van covid-patiënten 'is in strijd met de fundamentele rechten'. Dat was de conclusie van de Liga voor Mensenrechten en haar Franstalige tegenhanger eerder deze maand. De organisaties stuurden alle parlementariërs een open brief met de vraag om aanpassingen.\n\n...\n\nDe wettekst die de gegevensdatabank regelt voor tracking en tracing van covid-patiënten 'is in strijd met de fundamentele rechten'. Dat was de conclusie van de Liga voor Mensenrechten en haar Franstalige tegenhanger eerder deze maand. De organisaties stuurden alle parlementariërs een open brief met de vraag om aanpassingen.Waarover gaat het? Eerder deze maand publiceerde de regering een Koninklijk Besluit (KB) om een gegevensdatabank bij het gezondheidsinstituut Sciensano op te richten. De publicatie van dat KB was essentieel in het licht van de exitstrategie. Het contactonderzoek, waarbij contacten van (vermoedelijk) besmette patiënten worden opgespeurd en gevraagd om thuis te blijven, wordt immers cruciaal geacht in de huidige fase van de coronacrisis. Tegelijk besliste de superkern, de vergadering van de tien partijen die de volmachten van de regering-Wilmès steunen, om het KB te beperken in tijd. In de tussentijd zou het parlement het heft in eigen handen nemen.Op dinsdag zet de Kamer een eerste stap. Een hoorzitting in de commissie Gezondheid met enkele experts moet meer klaarheid scheppen. Viroloog Emmanuel André en GEES-voorzitter Erika Vlieghe tekenen present. Zij worden onder meer geflankeerd door Philippe Hensmans, directeur-generaal van de Franstalige afdeling van Amnesty International. Ook die ngo stelt zich vragen bij de wettekst. Een van de hete hangijzers is de hoeveelheid informatie die wordt opgevraagd en opgeslagen. Zo vragen de mensenrechtenorganisaties zich af of het wel nodig is om de rijksregisternummers van patiënten te noteren. Zij vrezen dat die gegevens in combinatie met naam- en adresgegevens tot problemen kunnen leiden. Ook politici zitten nog met vragen. Hoewel er brede consensus is dat er een databank moet komen, bestaat er nog discussie over de uitwerking. Zo vraagt N-VA waarom gegevens van patiënten maar liefst dertig jaar na hun overlijden bijgehouden moeten worden. Volgens de huidige teksten zullen die gegevens weliswaar gepseudonimiseerd worden. 'Maar waarom niet anonimiseren?', vraagt N-VA-Kamerlid Frieda Gijbels. 'Mensen terug kunnen opsporen zou nuttig kunnen zijn, maar ik zou toch wel eens willen horen wat de meerwaarde daarvan is.'Ook Groen-Kamerlid Jessika Soors plaatst vraagtekens. 'De bewaartermijn is een aandachtspunt. De gegevens van patiënten die nu 20 jaar zijn en sterven op hun 90 jaar zullen in totaal 100 jaar worden opgeslagen.' Eerder deze maand zei minister van Volksgezondheid Maggie De Block (Open VLD) dat drie decennia evenwel de gangbare termijn is bij Sciensano. Dan is er nog de vraag over de toegang tot die data. Volgens de teksten kunnen de persoonsgegevens dienen voor 'wetenschappelijk, statistisch en/of beleidsondersteunend onderzoek' door 'epidemiologen verbonden aan de Risk Assessment Group of door epidemiologen, gemachtigd door het informatieveiligheidscomité'. Dat informatieveiligheidscomité is een onafhankelijke groep die in 2018 werd opgericht in de schoot van de Kruispuntbank van de Sociale Zekerheid. Zowel Gijbels als Soors willen een duidelijkere afbakening. 'We moeten weten wie voor welke redenen toegang krijgt', aldus Soors. Ook moet er volgens het Groen-Kamerlid een duidelijk aanspreekpunt zijn voor de kwestie. In haar ogen moet dat minister De Block zijn.De huidige tekst staat dan ook niet in steen gebeiteld, zegt CD&V-Kamerlid Nawal Farih. 'Nu gaat het werk pas echt van start. Ik vermoed dat de tekst nog geamendeerd zal worden. Ik zie over de partijgrenzen heen wel een grote slagkracht.'",Contactonderzoek roept nog veel vragen op: 'Waarom dertig jaar na dood gegevens bijhouden?'
5ecbf9bb872cea31c7161567,https://www.knack.be/nieuws/auto/door-het-coronavirus-verdwijnt-zelfrijdende-auto-van-prioriteitenlijst-van-automerken/article-longread-1602717.html,2020-05-25T13:32:05.000Z,"Het is nog te vroeg om de impact van Covid-19 op de omzet en bedrijfsresultaten voor de automerken te kunnen inschatten. Vaststaat dat die enorm zal zijn en dat ingrijpende besparingen nodig zullen zijn om deze crisis te kunnen overleven. Zo hebben enkele constructeurs beslist om het project 'zelfrijdende auto' on hold te zetten.\n\nDe komende vijf jaar zal de autosector sterker veranderen dan de voorbije vijftig jaar. Aldus een veel geciteerde uitspraak van GM-topvrouw Mary Barry voor er sprake was van corona. Haar statement verwees naar de transitie van conventionele naar alternatieve aandrijving die zich langzaam maar zeker voltrekt en naar de gefaseerde uitrol van autonoom rijden, twee uitdagingen die de automerken zwaar hebben onderschat. Die vergen meer geld en tijd dan begroot en stoten op veel voorbehoud bij grote delen van de bevolking.\n\n...\n\nDe komende vijf jaar zal de autosector sterker veranderen dan de voorbije vijftig jaar. Aldus een veel geciteerde uitspraak van GM-topvrouw Mary Barry voor er sprake was van corona. Haar statement verwees naar de transitie van conventionele naar alternatieve aandrijving die zich langzaam maar zeker voltrekt en naar de gefaseerde uitrol van autonoom rijden, twee uitdagingen die de automerken zwaar hebben onderschat. Die vergen meer geld en tijd dan begroot en stoten op veel voorbehoud bij grote delen van de bevolking. Niemand was voorbereid op de eventualiteit van een pandemie In de tweede helft van 2019 verschenen de eerste donkere wolken aan de hemel en bereidden de autobazen zich voor op een wat moeilijkere periode door een terugloop van de verkoop. Die was het gevolg van de uitdijende handelsoorlog tussen de Verenigde Staten en China waar ook de Europese Unie bij betrokken is. Ook heerst er heel wat verwarring rond de afloop van de brexitonderhandelingen tussen Brussel en Londen. Wordt het een scheiding met wederzijdse toestemming of een vechtscheiding? Bovendien wisten de mensen even niet welke auto te kopen. De vertwijfeling was het gevolg van een 180 graden koerswending van de politieke overheden. Van de ene dag op de andere verklaarden die de oorlog aan de diesel en rolden de rode loper uit voor de elektrische auto. De politici anticipeerden daarmee op het toenemend straatprotest van jonge milieuactivisten én aanbevelingen vanuit wetenschappelijke hoek om de klimaatdoelstellingen van Parijs te bereiken. Niemand hield in het najaar van 2019 rekening met een pandemie zoals wij die nu meemaken, ook de autobazen niet. Op de hoofdzetels van de automerken beschikte men over noodscenario's voor de meest uiteenlopende eventualiteiten, maar niemand was voorbereid op het uitbreken van een virus in China dat zich razendsnel over de hele wereld zou verspreiden. In een paniekreactie kondigden de politieke overheden een lockdown af waardoor ook de productie in de autofabrieken stil kwam te liggen en miljoenen blauwe en witte boorden plots technisch werkloos werden, een aantal administratieve medewerkers kon overschakelen op thuiswerken. Niet alleen de productiebanden stonden stil, ook de autoverkoop kwam tot stilstand. De situatie riep herinneringen op aan de oorlogsjaren 1940-1945. Met dit verschil dat we nu te maken hebben met een onzichtbare vijand die enkel menselijk leven viseert en huizen, fabrieken en wegen ongemoeid laat. Die ellende blijft ons gelukkig bespaard. Wie in zijn kot blijft, houdt covid-19 op veilige afstand en kan op zijn twee oren slapen. Tenzij die niet kan wennen aan het sociaal isolement of zich zorgen maakt over de sociaaleconomische gevolgen van de coronacrisis en mogelijk jobverlies. Zelfs de grote automerken moeten keuzes maken Sinds de overheid de strenge coronamaatregelen heeft versoepeld, rollen er opnieuw auto's van de band en zijn de werkplaatsen en showrooms opnieuw open. Van een heropleving van de verkoop is er evenwel nog geen sprake. De ernst van de situatie dwingt de bedrijven tot ingrijpende besparingsmaatregelen: de cash gaat in snel tempo in lucht op, alle uitgavenposten worden tegen het licht gehouden, over elke euro wordt gedelibereerd. Alle afdelingen - van klein tot groot - worden onder de loep genomen, enkel het departement research & development werd tot nu toe ongemoeid gelaten. Daar wordt immers gewerkt aan de toekomst van het merk en die wil men niet hypothekeren. Maar ook aan dat heilige huisje wordt nu geraakt. Zelfs de grote autoconstructeurs en toeleveranciers beschikken niet meer over voldoende reserves en nieuwe inkomsten om voluit te kunnen investeren in de ontwikkeling van alternatieve aandrijfsystemen én systemen voor autonoom rijden. Zowel Audi, BMW, Continental, Ford, GM, Mercedes en VW hebben de voorbije dagen laten weten dat zij een aantal projecten in het kader van autonoom rijden on hold zetten. Dat is goed nieuws voor het Amerikaanse Waymo, een dochteronderneming van Google. Waymo loopt voorop in de ontwikkeling van de zelfrijdende auto en krijgt nu de kans om zijn voorsprong verder uit te bouwen. In volle coronacrisis heeft het 2,7 miljard dollar opgehaald bij investeerders die geloven in de toekomstkansen van het technologiebedrijf. Dat is meer dan de 2 miljard euro die alle Duitse merken samen het voorbije jaar hebben geïnvesteerd in de ontwikkeling van de zelfrijdende auto. Niet alleen de gevestigde automerken verliezen momenteel van hun pluimen, voor heel wat start-ups in de mobiliteitsdienstensector betekent de coronacrisis het voortijdig einde van een beloftevolle toekomst. Het is een publiek geheim dat een aantal door Waymo wordt benaderd met het oog op een joint venture of overname. De Duitse toeleverancier Bosch is zich bewust van het dreigend gevaar en wil dit jaar nog 1 miljard euro investeren in de ontwikkeling van systemen die geconnecteerd en autonoom rijden faciliteren. Autoconstructeurs veranderen geweer van schouder Een en ander voedt de geruchtenmolen dat sommige autoconstructeurs zinnens zijn het geweer van schouder te veranderen, door de coronacrisis. In plaats van zelf systemen voor autonoom rijden te ontwikkelen, gaan zij samenwerkingsakkoorden afsluiten met gespecialiseerde toeleveranciers zoals Bosch. Of met Waymo, wie weet. Het is inderdaad nog altijd niet duidelijk of de Amerikanen al dan niet met een eigen automerk op de markt willen komen of dat zij hun knowhow willen verkopen aan bestaande constructeurs. Als dochteronderneming van Google lijkt Waymo vooral geïnteresseerd in het verzilveren van de persoonlijke data van miljoenen autobestuurders die het via autonoom rijden kan verzamelen, maar wat niet is kan nog komen. Autonoom rijden is een boeiend project dat heel veel aandacht in de media krijgt maar waarvan niet geweten is of daar überhaupt geld mee te verdienen valt. En zo ja, hoeveel geld. Tot voor 2019 werd die vraag niet gesteld, the sky was the limit. De premiummerken zaten op een berg cash en vochten een onderling duel wie als eerste een volledig zelfrijdende auto op de markt te kon brengen. Door de coronacrisis is daar nu geen geld meer voor. Enkel Tesla blijft voluit inzetten op autonoom rijden. Modellen die zijn uitgerust met de nieuwste versie Autopilot stoppen nu ook voor rode verkeerslichten en stopborden. Tussen de lijnen is te lezen dat het hier om een zogenaamde 'betaversie' van de software gaat. Dat betekent dat er nog 'bugs' in het systeem kunnen zitten en dat de chauffeur het verkeer en de signalisaties langs de weg geen seconde uit het oog mag verliezen. Typisch Tesla: hoge verwachtingen wekken die niet worden ingelost.",Door het coronavirus verdwijnt zelfrijdende auto van prioriteitenlijst van automerken
5ecbf9bb872cea31c716156a,https://www.knack.be/nieuws/auto/half-miljoen-bmw-s-krijgen-software-update-op-afstand/article-belga-1602709.html,2020-05-25T13:13:05.000Z,"BMW Group lanceert een wereldwijde remote software upgrade (RSU) campagne voor meer dan een half miljoen voertuigen. In België en Luxemburg gaat het om ruim 10.000 auto's.\n\nDe software-upgrade op afstand zorgt ervoor dat de wagens altijd up-to-date zijn en voorzien van de nieuwste technologie. Praktisch krijgen de betrokken bestuurders een melding in hun wagen dat er nieuwe software klaarstaat. BMW-rijders voeren de upgrade door door de installatiebestanden rechtstreeks in de auto te downloaden of door ze eerst thuis via Wi-Fi in de BMW Connected app op een smartphone te laden en ze later met de auto te synchroniseren. De tijd die nodig is om alle updates in de auto te installeren is zeer kort: zelfs voor grote upgrades moeten de auto's slechts ongeveer 20 minuten aan de kant, waarna ze direct weer klaar zijn om te rijden, inclusief de nieuwste snufjes aan boord. De datatransfer omvat 800 megabyte tot ruim 1 gigabyte per wagen. De software-upgrade is niet enkel een verbetering en een actualisering. Dankzij remote software update kunnen BMW-rijders voortaan ook extra (optionele) autofuncties bestellen via de BMW ConnectedDrive Store. Afhankelijk van de hardwareconfiguratie kunnen opties zoals de High-Beam Assistant (herkennen van tegenliggend verkeer en automatisch dimmen van de lichten), BMW Drive Recorder (surround camerasysteem dat bewegende beelden bewaart) en Adaptive Cruise Control met Stop&Go functie vanop afstand worden geboekt en geactiveerd - een mijlpaal in de digitale personalisatie voor BMW Group. De updates worden doorgevoerd voor alle wagens met het in 2018 gelanceerde modulaire BMW Operating System 7. (Belga)\n\nDe software-upgrade op afstand zorgt ervoor dat de wagens altijd up-to-date zijn en voorzien van de nieuwste technologie. Praktisch krijgen de betrokken bestuurders een melding in hun wagen dat er nieuwe software klaarstaat. BMW-rijders voeren de upgrade door door de installatiebestanden rechtstreeks in de auto te downloaden of door ze eerst thuis via Wi-Fi in de BMW Connected app op een smartphone te laden en ze later met de auto te synchroniseren. De tijd die nodig is om alle updates in de auto te installeren is zeer kort: zelfs voor grote upgrades moeten de auto's slechts ongeveer 20 minuten aan de kant, waarna ze direct weer klaar zijn om te rijden, inclusief de nieuwste snufjes aan boord. De datatransfer omvat 800 megabyte tot ruim 1 gigabyte per wagen. De software-upgrade is niet enkel een verbetering en een actualisering. Dankzij remote software update kunnen BMW-rijders voortaan ook extra (optionele) autofuncties bestellen via de BMW ConnectedDrive Store. Afhankelijk van de hardwareconfiguratie kunnen opties zoals de High-Beam Assistant (herkennen van tegenliggend verkeer en automatisch dimmen van de lichten), BMW Drive Recorder (surround camerasysteem dat bewegende beelden bewaart) en Adaptive Cruise Control met Stop&Go functie vanop afstand worden geboekt en geactiveerd - een mijlpaal in de digitale personalisatie voor BMW Group. De updates worden doorgevoerd voor alle wagens met het in 2018 gelanceerde modulaire BMW Operating System 7. (Belga)",Half miljoen BMW's krijgen software update op afstand
5ecbf9bd909472664f84a141,https://www.hln.be/ihln/internet/australische-wetenschappers-bereiken-hoogste-internetsnelheid-ooit-gemeten~a0d8fd9a/,2020-05-25T14:52:00.000Z,"Australische wetenschappers bereiken hoogste internetsnelheid ooit gemeten JOBR\n\n25 mei 2020\n\n16u52\n\nBron: BBC 6 Internet Een team van wetenschappers van drie Australische universiteiten hebben naar eigen zeggen de hoogste internetsnelheid ooit gemeten bereikt. De wetenschappers zouden een datasnelheid van 44,2 terabits per seconde (Tbps) gehaald hebben. Aan die snelheid zouden internetgebruikers meer dan duizend films in high-definition in minder dan een seconde kunnen downloaden.\n\nEen gemiddelde internetsnelheid in België ligt tussen de 50 en 60 megabits per seconde (Mbps). Een terabit staat gelijk aan een miljoen megabits, dus is onze internetsnelheid thuis maar een fractie van de extreme snelheid van 44,2 Tbps die in Australië werd bereikt. De Australische wetenschappers bereikten het nieuwe snelheidsrecord door een techniek te gebruiken met een zogenaamde “micro-comb”. Het systeem met zo’n “micro-comb” zorgt ervoor dat data veel sneller wordt doorgegeven, met een enorme datasnelheid als gevolg.\n\nBaanbrekend\n\nDe wetenschappers beschrijven dit record als een “baanbrekende ontdekking”. “De wereldwijde lockdownmaatregelen als gevolg van het coronavirus hebben een enorme druk op ons internet teweeggebracht”, klinkt het. “We hopen dan ook dat dit record een glimp kan geven van hoe het internet van de toekomst er kan uitzien. Internet zal de komende jaren dan ook nog belangrijker worden dan het vandaag al is. We hebben internet dan ook niet enkel nodig voor het streamen van films, maar ook voor het ontwikkelen van zelfrijdende auto’s en het uitbouwen van online winkelen.”\n\nLees ook:\n\nIs ons koopgedrag voorgoed veranderd? Helft Belgen zal na lockdown vaker online kopen (+)\n\nKoop lokaal? Toch niet online: buitenlandse webshops exploderen (+)\n\nNooit eerder zoveel internetverkeer als in eerste weekend van lockdown",Australische wetenschappers bereiken hoogste internetsnelheid ooit gemeten
5ecbf9be909472664f84a145,https://www.hln.be/in-de-buurt/vilvoorde/al-3-530-overtredingen-tegen-coronaregels-in-arrondissement-halle-vilvoorde~a101a140/,2020-05-25T14:47:00.000Z,"Al 3.530 overtredingen tegen coronaregels in arrondissement Halle-Vilvoorde Speciale coronazittingen zullen voor politierechtbank plaatsvinden Wouter Hertogs\n\n25 mei 2020\n\n16u47 6 Vilvoorde Sinds de invoering van de coronamaatregelen op 13 maart heeft het parket Halle-Vilvoorde al 3.530 dossiers geopend wegens overtreding van die richtlijnen. Het gaat om 3.147 dossiers tegen meerderjarigen, en in 979 van die dossiers werd reeds een minnelijke schikking betaald. Daarnaast opende het parket ook 383 dossiers tegen minderjarigen.\n\nTegen alle overtreders wordt een proces-verbaal opgesteld waarna een onmiddellijke minnelijke schikking door de politie of een minnelijke schikking door het parket wordt voorgesteld. De minnelijke schikkingen bedragen 250 euro voor een particulier en 750 euro voor een rechtspersoon. Minderjarige overtreders krijgen geen minnelijke schikking, maar het parket zal een aangepaste reactie hanteren, klinkt het. “Als er niet betaald wordt binnen de voorziene termijn of niet volledig betaald wordt, zullen we overgaan tot rechtstreekse dagvaarding”, gaat de parketwoordvoerster verder. “Wie eerder al betrapt werd op het niet-naleven van de coronamaatregelen zal meteen gedagvaard worden. Alle gedagvaarde dossiers zullen worden vastgesteld op themazittingen.”\n\nVoor die themazittingen zijn nog geen data bepaald, aldus nog het parket: “Dat moet nog besproken worden met de rechtbanken. Het parlement heeft recent ook een wet gestemd die de bevoegdheid voor de corona-inbreuken voor de meerderjarigen wijzigt van de correctionele naar de politierechtbank.”",Al 3.530 overtredingen tegen coronaregels in arrondissement Halle-Vilvoorde
5ecc32000ca6adbd81eccdc8,https://www.hln.be/in-de-buurt/zuienkerke/trajectcontrole-tussen-de-haan-en-zuienkerke-vanaf-eind-dit-jaar~a9237b74/,2020-05-25T17:33:00.000Z,"Trajectcontrole tussen De Haan en Zuienkerke vanaf eind dit jaar Bart Huysentruyt\n\n25 mei 2020\n\n19u33 24 Zuienkerke De geplande trajectcontrole op de N9 tussen De Haan en Zuienkerke werkt tegen eind dit jaar. Dat blijkt uit het antwoord op een parlementaire vraag van Vlaams volksvertegenwoordiger Bert Maertens (N-VA) aan minister van Mobiliteit en Openbare Werken Lydia Peeters (Open Vld).\n\nDe Vlaamse regering besliste begin dit jaar om 21 nieuwe trajectcontroles uit te rollen langs gewestwegen in Vlaanderen. De locaties werden bepaald op basis van de meest recente ongevallendata en gereden snelheid. “Een van de geselecteerde zones voor trajectcontrole situeert zich op de N9 langs de Brugse Baan in De Haan en de Oostendse Steenweg in Zuienkerke. Op dit traject gebeurden er tussen 2014 en 2018 13 ongevallen, waarbij er 12 lichtgewonden, 3 zwaargewonden en 2 doden vielen”, weet Bert Maertens.\n\nTrajectcontrole meet 2,7 kilometer\n\nIntussen werd er een formeel akkoord bereikt tussen de Vlaamse overheid en de betrokken gemeenten. “De trajectcontrole is 2,7 kilometer lang en situeert zich tussen kilometerpunten 104.2 en 106.9"", zegt Maertens. “De doorlooptijd voor een dergelijk project is normaal gezien zes maanden. Dat betekent dat de trajectcontrole in het laatste kwartaal van 2020 in werking zal treden.”",Trajectcontrole tussen De Haan en Zuienkerke vanaf eind dit jaar
5ecc6a366a27cefa8e30030b,https://www.tijd.be/r/t/1/id/10229134,2020-05-25T23:00:06.000Z,"Na lang dralen wil ons land tegen het begin van de zomervakantie toch een coronatraceerapp uitrollen. Die kan helpen de contacten van een coronapatiënt na te gaan.\n\nEen interfederale werkgroep onder leiding van KU Leuven-professor Bart Preneel doet woensdag de technologie uit de doeken. ‘Vijf weken later, tegen begin juli, kan je live gaan met tests’, zegt Preneel.\n\nOok politiek gaat de bal aan het rollen. Het juridisch kader waarbinnen de app moet opereren, ligt als wetsontwerp in het parlement. Finaal moeten de deelstaten hun fiat geven voor een app. Maar ook daar zijn er positieve geluiden. ‘We hadden nooit a priori een probleem met de app’, stelt Vlaams minister van Welzijn Wouter Beke (CD&V).\n\nNa de initiële hype was de komst van een app onzeker geworden. De overheden focusten op het manuele contactonderzoek. Daarbij bellen callcentermedewerkers coronapatiënten op om hun contacten in kaart te brengen. ‘Contactonderzoek gebeurt al lang in de epidemiologie, en vooral handmatig’, zei minister van Privacy Philippe De Backer (Open VLD) op 23 april in de Kamer.\n\nVoor een werkgever is de app winst. Hij kan extra besmettingen onder het personeel vermijden. Frank Robben gedelegeerd bestuurder Smals\n\nDe Backer waarschuwde dat een app te weinig geïnstalleerd zou worden. Een installatiegraad van 60 percent is nodig voor succes, zeggen experts. Maar Frank Robben, de gedelegeerd bestuurder van het IT-bedrijf Smals en adviseur van de overheid in het tracen van coronapatiënten, betwist dat.\n\nEen corona-app kan volgens hem ook al in beperktere kring, in bijvoorbeeld grote bedrijven, van nut zijn. ‘Voor een werkgever is zo’n app winst: werknemers zullen sneller weten dat ze in contact kwamen met een besmet persoon, sneller thuis gaan werken en zo extra besmettingen op de werkvloer vermijden. Werknemers zullen zich op het werk ook veiliger voelen.’\n\nDe app zal draaien op bluetoothtechnologie die op elke smartphone aanwezig is. De techniek is er een die Preneel mee ontwikkelde in een Europees consortium, waarbij de data op de smartphone zelf blijven. Ook landen als Zwitserland en Oostenrijk doen dat zo.",België mikt tegen begin juli op corona-app
5ecca27530caba435e5589fc,https://www.nieuwsblad.be/cnt/dmf20200526_04971616,2020-05-26T03:15:05.000Z,"Tegen het begin van de zomervakantie wil ons land dan toch een coronatraceerapp uitrollen, die kan helpen bij het nagaan van de contacten van een coronapatiënt. Een interfederale werkgroep onder leiding van KU Leuven-professor Bart Preneel doet woensdag de technologie uit de doeken. “Vijf weken later, tegen begin juli, kan je live gaan met tests”, zegt Preneel dinsdag in De Tijd.\n\nOok politiek gaat de bal aan het rollen. Het juridisch kader waarbinnen de app moet opereren, ligt als wetsontwerp in het parlement. Vorige week keurde de Kamer al een resolutie goed die de privacyvoorwaarden vastlegt waaraan een eventuele app moet voldoen. Finaal moeten de deelstaten hun fiat geven voor een app, maar ook daar zijn positieve geluiden.\n\nDe app zal draaien op bluetoothtechnologie die op elke smartphone aanwezig is. De techniek is er een die Preneel mee ontwikkelde in een Europees consortium, waarbij de data op de smartphone zelf blijven. Ook landen als Zwitserland en Oostenrijk doen dat zo.\n\nMogelijk komt er wel een lokale touch. Vlaanderen kende 225.000 euro subsidie toe aan een app-prototype van de UGent en de UHasselt. Die combineert bluetooth met localisatiedata. Bluetooth mist besmettingen via oppervlakken, waarbij de ene persoon de kamer al verliet, en de andere later binnenkomt.",België mikt op corona-app tegen begin juli
5ecca277b461964564c92202,https://www.hbvl.be/cnt/dmf20200526_04971620/belgie-mikt-op-corona-app-tegen-begin-juli,2020-05-26T04:05:52.000Z,"Tegen het begin van de zomervakantie wil ons land dan toch een coronatraceerapp uitrollen, die kan helpen bij het nagaan van de contacten van een coronapatiënt. Een interfederale werkgroep onder leiding van KU Leuven-professor Bart Preneel doet woensdag de technologie uit de doeken. “Vijf weken later, tegen begin juli, kan je live gaan met tests”, zegt Preneel dinsdag in De Tijd.\n\nOok politiek gaat de bal aan het rollen. Het juridisch kader waarbinnen de app moet opereren, ligt als wetsontwerp in het parlement. Vorige week keurde de Kamer al een resolutie goed die de privacyvoorwaarden vastlegt waaraan een eventuele app moet voldoen. Finaal moeten de deelstaten hun fiat geven voor een app, maar ook daar zijn positieve geluiden.\n\nDe app zal draaien op bluetoothtechnologie die op elke smartphone aanwezig is. De techniek is er een die Preneel mee ontwikkelde in een Europees consortium, waarbij de data op de smartphone zelf blijven. Ook landen als Zwitserland en Oostenrijk doen dat zo.\n\nMogelijk komt er wel een lokale touch. Vlaanderen kende 225.000 euro subsidie toe aan een app-prototype van de UGent en de UHasselt. Die combineert bluetooth met localisatiedata. Bluetooth mist besmettingen via oppervlakken, waarbij de ene persoon de kamer al verliet, en de andere later binnenkomt.",België mikt op corona-app tegen begin juli
5ecca27e9ba88793b1cc7c2e,https://www.hln.be/nieuws/binnenland/privacywaakhond-kraakt-kader-contacttracing~aab4bf56/,2020-05-26T04:49:32.463Z,"Privacywaakhond kraakt kader contacttracing kv\n\n26 mei 2020\n\n06u49\n\nBron: Belga 11 De Gegevensbeschermings­autoriteit heeft het wetsvoorstel dat het juridische kader schept voor contacttracing met de grond gelijkgemaakt. Dat blijkt vandaag uit een nota van de privacy­waakhond die de kranten L'Echo en De Tijd konden inkijken.\n\nHet parlement stemt vandaag over het voorstel van het kabinet van minister Philippe De Backer (Open Vld), bevoegd voor de corona­taskforce.\n\n""Als de tekst goedgekeurd wordt, overtreedt België de Europese wetgeving"", waarschuwt de Gegevensbeschermingsautoriteit. De waakhond valt onder meer over de verplichting voor artsen om de gegevens van coronapatiënten te communiceren, wat een schending van het medisch beroepsgeheim vormt. Naast de klassieke data worden ook gegevens ingezameld die ver van het oorspronkelijke doel lijken af te liggen, zoals het RIZIV-nummer van de artsen en het rijksregisternummer.\n\n\n\nDe centralisatie van data door Sciensano vormt het grootste pijnpunt. ""Als de wet wordt aangenomen gaat dat, wegens gebrek aan motivering, in tegen de GDPR"", zo luidt de kritiek.",Privacywaakhond kraakt kader contacttracing
5ecca27e9ba88793b1cc7c34,https://www.hln.be/sport/wielrennen/wk-wielrennen/morgen-d-day-voor-wk-wielrennen-kan-regenboogstrijd-eind-september-in-zwitserland-doorgaan~a360311d/,2020-05-26T04:30:11.522Z,"Morgen D-Day voor WK wielrennen: kan regenboogstrijd eind september in Zwitserland doorgaan? JDK\n\n26 mei 2020\n\n06u30 0 WK Wielrennen D-Day morgen voor het WK wielrennen in de Zwitserse steden Aigle en Martigny, dat op de hertekende UCI-kalender nog steeds geprogrammeerd staat van 20 tot en met 27 september.\n\nDan buigt de Zwitserse ‘Conseil Fédéral’ zich over de volgende stap van het nationale exitplan uit de coronacrisis (aanvang: 8 juni) en moet duidelijk worden of de organisatie van massa-events van méér dan duizend toeschouwers de komende tijd al dan niet zal worden toegelaten. “We kijken er met ongeduld naar uit”, zegt Yves Perret, perswoordvoerder van het WK. “In de hoop dat we met de beslissing van de federale raad verder aan de slag kunnen.”\n\nLees: dat de regenboogstrijd op de voorziene data en locaties kan plaatsvinden. Want dat blíjft nog steeds het streefdoel van organisatoren en Internationale Wielrenunie. Perret: “De WK-data zijn grof wild, veel organisatoren azen erop. Het zou hen goed uitkomen mocht Aigle-Martigny daar verdwijnen. Dan komt er ruimte vrij, die zij kunnen inpikken. Maar wij werken keihard verder, zoals we al de hele tijd hebben gedaan. Vorige week werd zelfs nog een nieuwe officiële WK-sponsor (Verbier-4 Vallées) voorgesteld. Voor de goeie orde: het al dan niet doorgaan van het WK is géén budgettaire kwestie. We wachten gewoon op groen licht van de ‘Conseil’.”\n\nOok John Lelangue, teammanager van Lotto-Soudal, heeft goeie hoop op het WK in Aigle-Martigny. Maar vraagt zich wel af hoe de coronasituatie over een paar maanden zal zijn. “En dan heb ik het niet zozeer over het Europese continent, wel over bij voorbeeld Zuid-, Noord- en Centraal-Amerika, dat op dit moment in moeilijk vaarwater zit. Mag/Kan er tegen dan vanuit die landen naar hier worden gereisd? Laat staan vanuit Afrika? Want je kan toch moeilijk een WK organiseren met alleen maar Europese renners?”",Morgen D-Day voor WK wielrennen: kan regenboogstrijd eind september in Zwitserland doorgaan? 
5ecca27e9ba88793b1cc7c3f,https://www.hln.be/nieuws/binnenland/belgie-mikt-op-corona-app-tegen-begin-juli~a51ea336/,2020-05-26T03:14:35.543Z,"België mikt op corona-app tegen begin juli kv\n\n26 mei 2020\n\n05u14\n\nBron: Belga 19 Tegen het begin van de zomervakantie wil ons land dan toch een corona-traceerapp uitrollen, die kan helpen bij het nagaan van de contacten van een coronapatiënt. Een interfederale werkgroep onder leiding van KU Leuven-professor Bart Preneel doet vandaag de technologie uit de doeken. ""Vijf weken later, tegen begin juli, kan je live gaan met tests"", zegt Preneel vandaag in De Tijd.\n\nOok politiek gaat de bal aan het rollen. Het juridisch kader waarbinnen de app moet opereren, ligt als wetsontwerp in het parlement. Finaal moeten de deelstaten hun fiat geven voor een app, maar ook daar zijn er positieve geluiden.\n\nDe app zal draaien op bluetoothtechnologie die op elke smartphone aanwezig is. De techniek is er een die Preneel mee ontwikkelde in een Europees consortium, waarbij de data op de smartphone zelf blijven. Ook landen als Zwitserland en Oostenrijk doen dat zo.\n\n\n\nMogelijk komt er wel een lokale touch. Vlaanderen kende 225.000 euro subsidie toe aan een app-prototype van de UGent en de UHasselt. Dat combineert bluetooth met localisatiedata. Bluetooth mist besmettingen via oppervlakten, waarbij de ene persoon de kamer al verliet, en de andere later binnenkomt.",België mikt op corona-app tegen begin juli
5ecca2809ba88793b1cc7c63,https://www.hln.be/de-krant/zwitserse-federale-raad-morgen-cruciaal-voor-wk~a2a8be78/,2020-05-25T22:00:00.000Z,"Exclusief voor abonnees Zwitserse Federale Raad morgen cruciaal voor WK 26 mei 2020\n\n00u00 0\n\nD-Day morgen voor het WK wielrennen in de Zwitserse steden Aigle en Martigny, dat op de hertekende UCI-kalender nog steeds geprogrammeerd staat van 20 tot en met 27 september. Dan buigt de Zwitserse 'Conseil Fédéral' zich over de volgende stap van het nationale exitplan uit de coronacrisis (aanvang: 8 juni) en moet duidelijk worden of de organisatie van massa-events van méér dan duizend toeschouwers de komende tijd al dan niet zal worden toegelaten. ""We kijken er met ongeduld naar uit"", zegt Yves Perret, perswoordvoerder van het WK. ""In de hoop dat we met de beslissing van de federale raad verder aan de slag kunnen."" Lees: dat de regenboogstrijd op de voorziene data en locaties kan plaatsvinden. Want dat blíjft nog steeds het streefdoel van organisatoren en Internationale Wielrenunie. Perret: ""De WK-data zijn grof wild, veel organisatoren azen erop. Het zou hen goed uitkomen mocht Aigle-Martigny daar verdwijnen. Dan komt er ruimte vrij, die zij kunnen inpikken. Maar wij werken keihard verder, zoals we al de hele tijd hebben gedaan. Vorige week werd zelfs nog een nieuwe officiële WK-sponsor (Verbier-4 Vallées) voorgesteld. Voor de goeie orde: het al dan niet doorgaan van het WK is géén budgettaire kwestie. We wachten gewoon op groen licht van de 'Conseil'.""\n\nWord ook abonnee en kies hier je formule op maat Mobiel Onbeperkt toegang tot alle artikels op HLN.be en in de app. Stop wanneer je wil. Digitaal Elke dag de digitale versie van de krant en toegang tot alle artikels. Stop wanneer je wil. Weekend + Digitaal Elke zaterdag de papieren weekendkrant in jouw bus en elke dag volledige digitale toegang. Stop wanneer je wil. Compleet Elke dag de papieren krant in jouw bus en volledige digitale toegang. Stop wanneer je wil. De digitale versie van de krant\n\nDe papieren weekendkrant\n\nAlle dagen de papieren krant Eerste 4 weken GRATIS Nadien slechts €6,95 per 4 weken € 0,00 Eerste maand GRATIS Nadien €12 per maand € 0,00 Eerste maand Nadien €16 per maand € 10,00 Eerste maand Nadien €21 per maand € 15,00 Lees 4 weken gratisLees 1 maand gratisStart met lezenStart met lezen",Zwitserse Federale Raad morgen cruciaal voor WK
5eccdab97de74c5452c00663,https://www.hln.be/in-de-buurt/antwerpen/aanhouding-moordende-glazenwasser-met-twee-maanden-verlengd~ad5fcc45/,2020-05-26T07:40:52.341Z,"Aanhouding moordende glazenwasser met twee maanden verlengd BJS/BLG\n\n26 mei 2020\n\n09u40 0 Antwerpen De raadkamer in Antwerpen heeft de aanhouding van seriemoordenaar Stephaan Du Lion (55) uit Deurne opnieuw met twee maanden verlengd. De glazenwasser bekende vier moorden die in de jaren negentig gepleegd werden. DNA-onderzoek deed hem de das om.\n\nDu Lion werd in oktober 2018 aangehouden voor de moord op Ariane Mazijn (30). Haar vriend had haar lichaam op 17 juni 1992 aangetroffen in een studio aan de Mechelsesteenweg in Antwerpen. Ze werd gewurgd met een snoer en had ook verscheidene snij- en steekwonden.\n\nDu Lion, die glazenwasser van beroep is, kon aan de moord op Mazijn gelinkt worden via DNA. Dat werd na een veroordeling in 2015 voor een poging tot diefstal opgenomen in de databank van veroordeelden.\n\nOpnieuw DNA-match\n\nIn september 2019 werd de vijftiger ook aangehouden voor de moord op Eve Poppe (38), opnieuw na een DNA-match. Zij werd op 9 september 1997 dood aangetroffen in haar appartement aan de Argentiniëlaan in de Antwerpse wijk Luchtbal. Ook zij bleek gewurgd met een touw en vertoonde messteken in de borststreek.\n\nDu Lion bekende de moorden op Mazijn en Poppe en biechtte in oktober 2019 ook nog spontaan twee andere moorden uit de jaren negentig op. Lutgarda Bogaerts (28) werd op 12 juli 1993 gewurgd met de snelbinder van haar fiets teruggevonden in de buurt van het Albertkanaal in Oelegem. Maria Van den Reeck (46) werd op 9 december 1994 gewurgd met het snoer van een krultang in haar appartement aan de Stenenbrug in Borgerhout.\n\nEr wordt nagegaan of Du Lion nog voor andere feiten in aanmerking komt.",Aanhouding moordende glazenwasser met twee maanden verlengd
5eccdabf21f3f1866544bb28,https://www.demorgen.be/nieuws/een-spaghetti-van-systeemfouten-contactonderzoek-verloopt-zorgwekkend~bddb4ddc/,2020-05-26T05:36:00.000Z,"Een databank die niet op punt staat, waardoor besmetten ook lang nadat ze zijn genezen nog worden gebeld. Negatieve testen die als positief worden geregistreerd. Huisartsen die hun info fout aanleveren. Patiënten die maar bitter weinig contacten doorgeven. Het contacttracen loopt na twee weken nog lang niet zoals zou moeten. Best zorgwekkend voor dat ons voor een tweede besmettingsgolf moet behoeden.\n\nMaandagochtend 8 uur, telefoon: een man beantwoordt zo'n 20 minuten lang plichtsgetrouw de vragen van de contacttracer aan de andere kant van de lijn. Een ietwat onverwacht gesprek, aangezien het toch meer dan een maand geleden is dat de man positief testte op corona en hij ondertussen ook al volledig is genezen. Er zouden geen telefoontjes meer volgen. Zouden.\n\nDinsdagochtend 8.15 uur: ""Naar het schijnt heeft u corona, veel beterschap."" De man legt uit de vragen een dag eerder al te hebben beantwoord. ""Er zit een bug in het systeem, mijnheer. Maar het is genoteerd, men zal niet meer bellen."" En toch, woensdag 8.10 uur: contacttracer nummer drie aan de lijn. Opnieuw het verhaal van de bug. Op donderdag - Hemelvaartsdag - blijft de telefoon stil. Tot 8.20 uur, de deurbel. Staat er iemand met mondmasker en klembord: 'Dag mijnheer, als het klopt is er hier een zieke in huis.'\n\nJoris Moonens van het Agentschap Zorg en Gezondheid windt er geen doekjes om. ""De datadoorstroming vanuit de federale contactdatabase blijft een moeilijke zaak."" Hoeveel telefoontjes er de afgelopen twee weken werden gedaan? Hoeveel met Covid-19 besmette patiënten werden bereikt? Het aantal van hun contacten met een hoog risico dat in zelfquarantaine kon worden geplaatst? Ook de woordvoerder van het agentschap kent de antwoorden niet.\n\nTerwijl na enkele dagen klonk dat al 50 tot 60 procent van de besmette personen telefonisch kon worden gecontacteerd, kan of durft Moonens dat cijfer een week later niet meer hard te maken. Best zorgwekkend allemaal, voor een systeem dat moet vermijden dat we op een tweede besmettingsgolf afstevenen en waarvoor ruim 100 miljoen euro werd uitgetrokken. Zelfs mensen die nooit positief testten, krijgen een contactonderzoeker aan de lijn. ""Door een technisch probleem loopt de match tussen patiëntgegevens afkomstig van de huisarts en het testresultaat van het labo soms mis, waardoor iemand die negatief testte toch wordt opgebeld"", weet Moonens.\n\n""Het gaat dan ook om een vrij complexe keten van datatransfers, waar bij elke stap het risico op fouten of vertraging insluipt."" Aan al die kinderziekten wordt volgens Zorg en Gezondheid volop gewerkt. Blijft dat menselijke fouten niet uitgesloten zijn. ""Wordt een gesprek administratief niet correct 'afgesloten', kan er vroeg of laat een contactonderzoeker aan de deur opduiken.""\n\nMaar er zijn nog hindernissen op het hobbelige pad van het contactonderzoek. Omdat niet alle huisartsen het juiste elektronische formulier gebruiken, geraken niet alle aanmeldingen tot in de database. Een ander issue zijn de vele ontbrekende of foutieve telefoonnummers.\n\n""De aangehaalde problemen zijn zeer terecht"", zegt Moonens. ""Maar sinds de start van het contactonderzoek worden wel ruwweg 600 à 700 telefoons per dag gedaan. Die zijn misschien nog niet allemaal even succesvol, maar ieder contact dat kan worden bereikt, betekent een bijkomende vertraging van het virus."" De zowat 450 contactonderzoekers die daarvoor momenteel dagelijks worden ingeschakeld, zijn meer dan voldoende, zo erkent Zorg en Gezondheid. ""De overcapaciteit afbouwen betekent echter dat we opnieuw mensen zouden moeten zoeken en opleiden eens er meer telefoons dienen te worden gedaan.""\n\nHet blijft volgens Moonens moeilijk het werkvolume te voorspellen. ""Je zou verwachten dat er sinds de versoepeling van de maatregelen meer contacten moeten worden gebeld. Dat aantal blijft echter zeer beperkt, tot gemiddeld anderhalf per patiënt, en dus helemaal niet de 4 of 5 zoals verwacht. Waarom er weinig of geen contacten worden doorgegeven? Vermoedelijk uit schroom. Maar mogelijk vertrouwen ook veel mensen het systeem niet, of zien ze het nut ervan niet in. Ook daar is nog werk voor ons.""",Een spaghetti van systeemfouten: contactonderzoek verloopt zorgwekkend
5ecd12f8bdd922da1f3f6a6d,https://www.tijd.be/r/t/1/id/10229223,2020-05-26T12:14:55.000Z,"De beurswaarde van Argenx stijgt boven 8 miljard euro. Sinds de beursgang in 2014 ging het aandeel maal 22.\n\nBeleggers duwen het aandeel Argenx dinsdag na positieve onderzoeksresultaten van efgartigimod voor de behandeling van de spierziekte MG ruim een kwart hoger naar 187 euro, een recordkoers. Dat is goed voor een beurswaarde van 8,2 miljard euro voor het Gentse biotechbedrijf. Daarmee behoort Argenx al bij de grotere jongens in de biotechwereld. In BelgiÃ« is alleen Galapagos groter met een beurswaarde van 12,5 miljard euro.\n\nArgenx trok in 2014 naar de beurs tegen 8,5 euro per aandeel. Sindsdien ging het aandeel maal 22, een zeldzame droombelegging op Euronext Brussel. Volgens analisten zit er nog meer in het vat. Van de 12 door Bloomberg opgevolgde analisten, geven er 10 een koopadvies. Dinsdag kwam het beurshuis Kempen met een nieuw topkoersdoel van 220 euro.\n\nBiotech waarderen is allesbehalve gemakkelijk. Klassieke waarderingsmaatstaven zoals de koers/winst-verhouding of het dividendrendement zijn niet van toepassing. Het meest tastbare is de cashpositie van 1,3 miljard euro. Argenx heeft sinds de beursgang geregeld geld bijgetankt, vaak ook in de VS waar het sinds 2017 een notering heeft op Nasdaq.\n\nPiekomzet\n\nEen waarde kleven op de onderzoeksprogramma's is veel moeilijker. Analisten werken daarvoor met een inschatting van de potentiÃ«le piekomzet. KBC Securities schat de piekomzet voor efgartigimod voor de handeling van MG op 1,6 miljard euro. Vervolgens is er de kans op slagen: die is - opnieuw volgens KBC Securities - sinds de nieuwste data gestegen van 75 naar 95 procent. Tot slot worden de potentiÃ«le toekomstige opbrengsten verdisconteerd naar vandaag. Degroof Petercam bijvoorbeeld gebruikt daarvoor een verdisconteringsvoet van 15 procent.\n\nArgenx heeft het gros van zijn waardering te danken aan efgartigimod en dan in de eerste plaats voor de behandeling van MG. Bank of America kleeft aan dit programma een waardering van 2,3 miljard euro. Het beurshuis waardeert efgartigimod voor de behandeling van ITP (zeldzame bloedziekte) en van PV (huidziekte) op respectievelijk 600 en 500 miljoeo. De rest van de pijplijn is volgens de zakenbank 2,6 miljard euro waard.",Waardering Argenx steunt vooral op efgartigimod (en cash)
5ecd12f8bdd922da1f3f6a71,https://www.tijd.be/r/t/1/id/10229213,2020-05-26T10:33:21.000Z,"De Bel20 is met een winst van 3 procent koploper in Europa.\n\nOf hoe noem je een rally in volle pandemie? De Bel20 floreert. Argenx kent een gloriedag. KBC een topdag. Slechts enkelingen als ASIT en Vastned Retail Belgium kennen een baaldag.\n\nBeleggers zijn van nature optimistisch en beurzen willen van nature stijgen. Dinsdag zijn we opnieuw getuige van een les beursbiologie 1.0. Ook al lokt de pandemie een recessie (pandessie?) uit in grote delen van de wereld, de beurzen zetten hun 'pandally' gezwind verder. Met een winst van 3 procent kent de Bel20 een absolute topdag. De gestage remonte van de olieprijs en de stapsgewijze heropening van grote delen van de wereldeconomie geven beleggers moed.\n\nBel20\n\nDe Brusselse graadmeter pakt met een winst van 3,2 procent de Europese kop. De Bel20 trekt naar 3.100 punten en bereikt daarmee zijn hoogste peil deze maand. De sterrenkorf blinkt uit dankzij het gewicht van de banken. KBC wordt stevig ingeslagen en rukt met 7 procent op. ING , dat nog harder dan KBC werd afgestraft in de nasleep van Covid-19, rukt met 3,5 procent op.\n\nOok Argenx heeft tegenwoordig een soortelijk gewicht dat groot genoeg is om richting te geven. De biotechvedette is nu meer dan 7 miljard euro waard en overstijgt daarmee Bel20-boegbeelden als Ageas en Umicore.\n\nDe Gentse geneesmiddelenontwikkelaar kent zijn beste beursdag in minstens twee jaar na een fonkelende update. Daarin laat hij vroeger dan verwacht weten dat zijn potentieel goudhaantje efgartigimod met succes zijn klinische eindpunt heeft bereikt in de behandeling van myasthenia gravis (ernstige spierzwakte) en dus klaar is voor de markt.\n\n'Deze testresulaten voor de immuunziekte myasthenia gravis bieden alle vertrouwen dat efgartigimod ook in de studies rond andere ziektebeelden succes kan oogsten', zegt analiste Sandra Cauwenberghs van KBC Securities. Cauwenberghs verhoogt de commerciÃ«le slaagkans voor efgartigimod van 75 procent naar een 'quasi-zekere' 95 procent. De analiste gaat nu uit van 37.500 potentiÃ«le patiÃ«nten in de VS. Dat brengt de potentiÃ«le piekomzet voor de immuunziekte alleen al op 1,6 miljard euro, zonder rekening te houden met de andere indicaties waarvoor het middel gebruikt kan worden.\n\nCauwenberghs verhoogt haar koersdoel van 159 naar 170 euro.\n\nArgenx dikt met een duizelingwekkende 20 procent aan naar 175 euro, de hoogste koers aller tijden. De triomf is slecht nieuws voor concurrent UCB die eveneens een medicijn test voor myasthenia gravis maar pas in 2021 met data naar buiten zal komen. UCB is de enige daler binnen de index en geeft 1,5 procent prijs.\n\nBrede markt\n\nDe tweespalt tussen winnaars en verliezers in de Belgische biotech kon niet groter zijn. ASIT Biotech is verder weg dan ooit van de gedroomde miljardenstatus die Argenx heeft bereikt. Het bedrijf dat tegenvallende resultaten boekte met zijn middel tegen pollenallergie, heeft verzocht om een verlenging van zijn uitstel van betaling.\n\nHet Luikse biotechbedrijf kreeg al gedurende vier maanden bescherming tegen zijn schuldeisers, maar wegens de coronacrisis is het er nog altijd niet in geslaagd om zijn reorganisatieplan af te ronden. ASIT wou aanvankelijk vandaag een afbetalingsplan voorleggen aan zijn schuldeisers, maar wil nu meer tijd om een faillissement te vermijden.\n\nDat breekt ASIT zuur op. Beleggers sturen het centjesaandeel 4 procent lager.\n\nVastned Retail Belgium bouwt evenmin mee aan het beursfeestje. De verhuurder van winkelvastgoed ziet zijn CFO Elke Krols opstappen. De Brasschaatse die carriÃ¨re maakte bij KPMG neemt na 4 jaar dienst om onduidelijke redenen afscheid van het bedrijf. Dat voorspelt weinig goeds, oordelen beleggers die het aandeel 3,5 procent lager jagen.\n\nVGP gaat ex-dividend en moet daardoor 1 procent inleveren. De logistieke vastgoedgroep knipt, later dan aanvankelijk vooropgesteld, zijn dividend van 2,93 euro bruto. Dat is 33 procent meer dan vorig jaar.\n\nSmartphoto levert 0,6 procent in. De fotowebsite valt ten prooi aan winstneming na enkele straffe weken. De koers kreeg rugwind nadat Marc Coucke en het Wase investeringsfonds Shopinvest van Hans Van Rijckegem hun belang eerder deze maand vergrootten.",Euronext Brussel: Pandally!
5ecd12fea085fd8a94b620cb,https://www.hln.be/in-de-buurt/merelbeke/carnaval-merelbeke-uitgesteld-tot-2021-prins-davy-i-blijft-op-post~ad1d9929/,2020-05-26T11:50:48.084Z,"Carnaval Merelbeke uitgesteld tot 2021: “Prins Davy I blijft op post” Didier Verbaere\n\n26 mei 2020\n\n13u50 0 Merelbeke De 54ste editie van Carnaval Merelbeke wordt uitgesteld tot 14 maart 2021. Dat hebben de vzw Karnavalscomité Merelbeke, het lokaal bestuur, Prins Davy I en de carnavalsgroepen gezamenlijk beslist.\n\nDe organisatie was vastberaden om het carnavalsweekend te verschuiven naar een datum later op het jaar. Twee concrete data werden uitgewerkt: het voorbije hemelvaartweekend en het laatste weekend van augustus, om de zomervakantie af te sluiten. De beslissing van de Nationale Veiligheidsraad was echter duidelijk. Tot en met eind augustus bleven massa-evenementen verboden.\n\n“Alle betrokken partijen beslisten daarom samen om de 54ste editie van Carnaval Merelbeke uit te stellen tot 14 maart 2021, met Davy I als Prins Carnaval”, legt schepen van Carnaval Luc Van Huffel uit. “Die editie wordt dan ook een uniek carnavalsfeest.”",Carnaval Merelbeke uitgesteld tot 2021: “Prins Davy I blijft op post”
5ecd12fe8f540580a3c1523e,https://www.demorgen.be/nieuws/film-fest-gent-gaat-door-met-zoveel-mogelijk-fysieke-filmvertoningen~be953022/,2020-05-26T09:30:00.000Z,"Coronacrisis? Het 47ste Film Fest Gent zal gewoon doorgaan op de voorziene data in oktober, zo meldt de organisatie van het filmfestival. Toch wordt er rekening gehouden met alternatieve vormen, mochten de omstandigheden het eisen.",Film Fest Gent gaat door: ‘Met zoveel mogelijk fysieke filmvertoningen’
5ecd1300a085fd8a94b6210a,https://www.hln.be/ihln/mobile-vikings-haalt-telecomprijzen-weer-stevig-omlaag~a99faff6/,2020-05-26T10:11:00.000Z,"Mobile Vikings haalt telecomprijzen weer stevig omlaag ttr\n\n26 mei 2020\n\n12u11 4 iHLN Mobile Vikings lanceert vandaag een nieuw aanbod mobiele abonnementen. Daarmee duikt de telecomdochter van DPG Media weer fors onder de gangbare prijzen: tot 25 procent lager dan de concurrentie. Tegelijkertijd komt er voor alle nieuw geactiveerde telefoonnummers een kwaliteitsgarantie. Niet tevreden na één maand, geld terug.\n\nMobile Vikings zet al lang in op democratische telecomprijzen. Zo introduceerde het in 2019 het onbeperkte Unlimited-abonnement dat de prijs voor onbeperkt mobiel surfen, bellen en sms’en tot 30 procent deed dalen. Een strategie die de operator vandaag verder zet: de nieuw geïntroduceerde abonnementen zijn tot 25 procent goedkoper dan vergelijkbare abonnementen. Ze krijgen een injectie met extra mobiele data, en de drie populairste prijscategorieën krijgen er bovendien onbeperkte belminuten naar nationale vaste en mobiele nummers bovenop.\n\nOp basis van het huidige tariefplan wordt dertig procent van de bestaande Vikings aan de start van hun nieuwe facturatieperiode automatisch op het gunstigere tariefplan overgezet. Ze worden daarvan individueel op de hoogte gebracht en hoeven er zelf niets voor te ondernemen. Voor de overige Vikings verandert er niets: zij blijven genieten van hun huidige voordelige tarieven.\n\nNaast het nieuwe aanbod introduceert Mobile Vikings een kwaliteitsgarantie. Binnen de kwaliteitsgarantie krijgen nieuwe én bestaande klanten voor alle nieuw geactiveerde nummers daarom een proefperiode van 30 dagen na activatie. Niet goed, geld terug. Mobile Vikings is daarmee de eerste Belgische operator die een dergelijke garantie aanbiedt. De voorwaarden voor deze kwaliteitsgarantie zijn te raadplegen op de website van Mobile Vikings.\n\nVergelijk hier de verschillende abonnementen van Mobile Vikings",Mobile Vikings haalt telecomprijzen weer stevig omlaag
5ecd1300a085fd8a94b6211b,https://www.hln.be/nieuws/binnenland/slechts-1-covid-patient-op-5-krijgt-contacttracer-aan-de-lijn-volgens-resultaten-van-grote-coronastudie~acea317c3/,2020-05-26T09:49:23.627Z,"Slechts 1 Covid-patiënt op 5 krijgt contacttracer aan de lijn volgens resultaten van ‘Grote Coronastudie’\n\nAW\n\n26 mei 2020\n\n11u49\n\nBron: UAntwerpen 0 Vandaag heeft de Universiteit van Antwerpen reeds de elfde enquête van de ‘Grote Coronastudie’ online gezet. Die blijft relevante data opleveren: van de respondenten die een besmetting met het coronavirus opliepen en nog ziek waren, kreeg maar één op vijf telefoon van een contacttracer. Tot 22 uur kan je de nieuwe online vragenlijst invullen.\n\nVorige week namen nog steeds meer dan 70.000 Belgen deel aan de coronastudie van de Universiteit Antwerpen, mee ondersteund door de UHasselt, KU Leuven en ULB. Daaruit bleek dat slechts één op de vijf Covid-patiënten een contacttracer aan de lijn krijgt.\n\n\n\nOp 4 mei introduceerde de overheid het systeem van contactopsporing: iedereen die een besmetting met het coronavirus opliep, zou telefoon moeten krijgen om zo de persoonlijke contacten efficiënt in kaart te kunnen brengen. “Van de 99 deelnemers aan de tiende golf van onze studie die bevestigd werden met Covid-19 en die bij het invullen van de enquête nog steeds ziek waren, is één op vijf gecontacteerd geweest door een contacttracer”, stelde professor Thomas Neyens (UHasselt/KU Leuven) vast.\n\nImpact op kinderen?\n\nNet als vorige week spelen kinderen een belangrijke rol in de bevraging die vandaag online staat. Ouders krijgen vragen over kinderen tussen 6 en 12 jaar voorgeschoteld, en kinderen uit die leeftijdscategorie kunnen ook zelf een vereenvoudigde versie van de enquête invullen. “In het begin van de coronacrisis stonden kinderen allerminst centraal in het debat”, vertelt Koen Pepermans, sociaal wetenschapper aan de UAntwerpen. “Daar kwam recent – en gelukkig maar – verandering in. Steeds meer leerlingen kunnen naar school, de zomerkampen kunnen doorgaan, de speeltuinen gaan weer open… In onze bevraging kan het jonge volkje zelf aangeven hoe ze deze bijzondere periode beleven.” De enquête staat nog tot 22 uur online.",Slechts 1 Covid-patiënt op 5 krijgt contacttracer aan de lijn volgens resultaten van ‘Grote Coronastudie’<br />
5ecd1302a085fd8a94b62143,https://www.hln.be/in-de-buurt/menen/deny-logistics-bouwt-nieuw-magazijn-voor-13-000-extra-palletplaatsen~a571a4b2/,2020-05-26T08:59:00.000Z,"Deny Logistics bouwt nieuw magazijn voor 13.000 extra palletplaatsen Alexander Haezebrouck Erik De Block\n\n26 mei 2020\n\n10u59 0 Menen Het logistieke bedrijf Deny Logistics bouwt momenteel aan een nieuw magazijn dat zal dienen als opslagplaats. Het nieuwe magazijn zal 7.500 vierkante meter groot zijn, met ruimte voor 13.000 extra palletplaatsen.\n\nHet nieuwe magazijn komt bij het huidige bedrijf op de LAR-zone in Rekkem en moet midden juli volledig klaar zijn. “De nieuwe logistieke hal zal gebruikt worden voor de opslag van algemene goederen en chemische producten”, zegt zaakvoerder Bertrand Deny. “Om verder de weg in te slaan die we al jaren aan het volgen zijn, en om verder te kunnen groeien was deze uitbreiding noodzakelijk. Vandaag konden we door plaatsgebrek niet meer reageren op de grotere vragen uit de markt.” Naast de investering in het vastgoed is Deny Logistics ook hun IT en data management aan het herbekijken. “We willen ook van onze data een toegevoegde waarde maken”, besluit Bertrand Deny.",Deny Logistics bouwt nieuw magazijn voor 13.000 extra palletplaatsen
5ecd1309a085fd8a94b62159,https://www.hln.be/in-de-buurt/hoogstraten/projecten-kerk-poederlee-en-hof-d-intere-wechelderzande-gaan-online-voort~ac02e941/,2020-05-25T18:31:00.000Z,"Projecten kerk Poederlee en Hof d’Intere Wechelderzande gaan online voort Toon Verheijen\n\n25 mei 2020\n\n20u31 0 Hoogstraten De gemeente gaat de projecten ‘Kerk als dorpsknooppunt Poederlee’ en ‘Veerkrachtige dorpen Wechelderzande’ voorlopig verderzetten met onlinesessies. Door de hele coronacrisis waren de twee projecten wat stilgevallen.\n\n‘Kerk als Dorpsknooppunt’ is een subsidieproject van Innovatiesteunpunt, RURANT vzw, Landelijke Gilden vzw en Provincie Antwerpen. De gemeente wil samen met de inwoners kijken of de kerk niet (deels) een andere invulling kan krijgen.\n\nDe start voor het participatieproject werd eerder al gegeven. De kerk is een plek voor religie, om tot rust komen, om een kaarsje te branden, maar er zijn ook andere ideeën. Een repetitieruimte, toneelvoorstellingen, concerten, tentoonstellingen, co-workplek, studeerruimte, pop-up koffiebarretje, filmavond, zingmoment, praatavond.\n\n“Hiermee werken we in juni verder tijdens drie creatieve online sessies”, zegt burgemeester Marleen Peeters (N-VA). “We weten dat online sessies een drempel zijn voor sommigen, maar we hopen dat iedereen met positieve ideeën die in de mogelijkheid is om deel te nemen. Iedereen die zich inschrijft voor de sessies zal zeer duidelijke instructies krijgen en geholpen worden als dat nodig is. Door de crisis zijn veel inwoners al veel meer vertrouwd geworden met onlineplatformen als Zoom en Skype.”\n\nHetzelfde geldt voor het project in Wechelderzande. Daar wordt nagedacht over een nieuwe invulling voor Hof d’Intere en de oude pastorij.\n\nAlle informatie over de projecten en de data van de infosessies kan je vinden op lille.be/nieuwsdetail.aspx?id=3688 en lille.be/nieuwsdetail.aspx?id=3689",Projecten kerk Poederlee en Hof d’Intere Wechelderzande gaan online voort
5ecd4b36c080e368beb71e3b,https://vrtnws.be/p.GamVDK4OJ,2020-05-26T14:19:07.000Z,"Maar wat als we het beste van beide werelden kunnen combineren door volledig cyberveilige zorg op afstand mogelijk te maken? Wat als huisartsen adequate diagnoses van op afstand kunnen maken? Of wat als men in het ziekenhuis een patiënt kan oproepen om toch een behandeling te ondergaan, omdat bepaalde parameters te snel achteruit gaan? Wat als we met robotchirurgie patiënten vanop een veilige afstand kunnen behandelen? En wat als we via een combinatie van data ook veel beter preventieve zorg kunnen toedienen? Die ""wat als"" is geen verre toekomst muziek meer. Die ""wat als"" staat bij ons voor de deur geparkeerd, is in heel wat andere landen wél al uitgerold en heet 5G.","Help de helden van de zorg, zorg voor een 5G-verbinding"
5ecd4b372c591c82905f1229,https://www.hln.be/geld/economie/lama-s-leveren-kers-op-de-taart-voor-topdag-bel20~abe9c7da/,2020-05-26T16:34:00.000Z,"Lama’s leveren kers op de taart voor topdag Bel20 Hogere slaagkans voor medicijn tegen spierziekte Sven Watthy\n\n26 mei 2020\n\n18u34 4 Economie KBC, ING en AB InBev, de grootste aandelen binnen de Brusselse Bel20-index, rukten dinsdag tot meer dan 10 procent op. Maar het biotechbedrijf ArgenX liet iedereen achter zich met een stijging van 30 procent . ‘s Ochtends kon het uitpakken met een update over een jarenlang onderzoek dat nu zo goed als zeker uitmondt in een echt geneesmiddel dat per jaar een miljard opbrengt.\n\nDinsdag was een uitstekende dag voor beleggers in Belgische aandelen. De graadmeter van onze beurs, de Bel20, won ruim 5 procent en deed daarmee vijf keer beter dan het Europese gemiddelde. Dat komt doordat financiële aandelen omhoog schoten, en die zijn goed vertegenwoordigd in de Brusselse index. KBC won bijna 13 procent, verzekeraar Ageas 8 procent en ING 7 procent.\n\nArgenX deed nog beter dan die drie winnaars samen: het aandeel steeg wel 29,6 procent op een beursdag. Dat Oost-Vlaamse biotechbedrijf doet onderzoek naar geneesmiddelen voor ziektes waar nog geen behandeling voor bestaan, of waar therapie nog verbeterd kan worden. Als daar nieuws over komt is dat voor beleggers érg goed of érg slecht, en zelden tussen de twee.\n\nErnstige spierzwakte\n\nArgenX zat er dinsdagochtend opnieuw pal op, met een molecule waar het al 12 jaar op zwoegt. Analisten van beurshuis KBC Securities gaven dat onderzoek voordien 75 procent om te slagen, en trekken na het jongste persbericht hun verwachtingen op naar 95 procent. De nieuwe resultaten bewijzen dat het medicijn werkt en dat de bijwerkingen tot een minimum beperkt zijn. Meer kan je niet wensen.\n\nHet gaat over een behandeling gebaseerd op antilichamen uit het bloed van lama’s, tegen myasthenia gravis. Letterlijk vertaald is dat ‘ernstige spierzwakte’, een relatief zeldzame aandoening die slachtoffers hulpeloos aan hun bed gekluisterd houdt. Er bestaat al een werkende behandeling voor, maar die kost meer dan een half miljoen euro per patiënt per jaar. Dat geeft ArgenX een ruime marge om zijn prijs veel lager te leggen.\n\nAls het echt lukt, boort het structureel verlieslatende ArgenX eindelijk een bron van inkomsten aan waar het nog jaren op zal kunnen teren. Eens de verkoopmachine op gang is gekomen en zolang het patent loopt, verwachten kenners inkomsten van minstens 1 miljard euro per jaar. “Deze data geven ook nog eens extra kans op succes voor andere ziektebeelden,” reageerde Sandra Cauwenberghs van KBC Securities. Ze ziet de beurskoers doorstomen naar 170 euro per aandeel, voordien lag haar koersdoel op 159 euro.\n\nWat ook kan, is dat een groot farmabedrijf ArgenX opslokt eens het die goudader heeft aangeboord. Ze betalen dan een hele hoge prijs omdat ze niet jarenlang het risico moesten nemen dat een onderzoek op niks uitdraait. Hoe dan ook komt de droom van beleggers uit: daarom kochten ze massaal het aandeel, waardoor het bedrijf in totaal voor de eerste keer 8 miljard euro waard is.",Lama’s leveren kers op de taart voor topdag Bel20
5ecd4b372c591c82905f123a,https://www.hln.be/in-de-buurt/lokeren/vrijwilligers-maken-pakketjes-met-wase-mondmaskers-klaar~a09f025b/,2020-05-26T16:10:27.479Z,"Vrijwilligers maken pakketjes met Wase mondmaskers klaar Yannick De Spiegeleir\n\n26 mei 2020\n\n18u10 0 Waasland In verschillende Wase steden en gemeenten staken vrijwilligers dinsdag de handen uit de mouwen om de mondmaskers voor de inwoners klaar te maken voor de bedeling.\n\nAcht Wase gemeenten plaatsten samen een bestelling bij Think Pink om elk van hun inwoners van een mondmasker te voorzien. In Waasmunster gingen de vrijwilligers en lokale mandatarissen over de partijgrenzen heen aan de slag om de mondmaskers klaar te maken voor de bedeling. “De federale overheid maakt er jammer genoeg een warboeltje van, want de filters zijn nog niet geleverd, maar wij willen onze inwoners toch al voorzien van hun mondmasker. Een lokaal bedrijf gevestigd op de Ruiterwijk zal de mondmaskers de komende dagen bedelen bij de mensen thuis”, zegt burgemeester van Waasmunster Jurgen Bauwens (CD&V).\n\nOok in Lokeren werden de handen uit de mouwen gestoken. Daar zullen de 43.000 mondmaskers, één voor elke inwoner, ten laatste zondag in de brievenbus vallen. Via een intern bedelingsplan zullen verschillende vrijwilligers, maar ook stadsmedewerkers, schepenen en gemeenteraadsleden de komende dagen enveloppen bussen. De bedeling gebeurt dus in fasen.\n\nVanuit de federale overheid wordt het dragen van dit masker enkel verplicht op het openbaar vervoer, in het secundair onderwijs, voor marktkramers en op plaatsen waar social distancing niet mogelijk is. Op drukkere plaatsen zoals winkels en de markt bijvoorbeeld beveelt het stadsbestuur aan het masker te dragen, dit uit respect voor jezelf en een ander. De federale overheid heeft elke Belg een filter beloofd dat als extra beschermlaag in het mondmasker gestoken kan worden. Op dit moment zijn nog niet alle filters toegekomen. Het mondmasker van Think Pink dat stad Lokeren en de andere Wase besturen nu uitdelen is een volwaardig 3-lagen mondmasker, waarbij er al een filter ingenaaid zit.",Vrijwilligers maken pakketjes met Wase mondmaskers klaar
5ecd4b391dc36999ea3f74d6,https://www.tijd.be/r/t/1/id/10229254,2020-05-26T14:49:32.000Z,"Voorzitter Eric Van Zele is met ruim een derde van de aandelen de grootste aandeelhouder van technologieholding Crescent.\n\nHet Leuvense technologiebedrijf Crescent, dat Option van de ondergang redde, ziet de markt in internet of things vertragen. Om de impact te beperken drukt Crescent de kosten en schort zijn kapitaalaflossingen op.\n\nOok Crescent ontsnapt niet aan de coronacrisis. In het eerste kwartaal van 2020 bleef de omzet 12 procent onder budget, lezen we in het jaarverslag van 2019. 'Dat is vooralsnog in lijn met de jaaromzet van vorig jaar', luidt het.\n\nDe verschillende activiteiten tonen een gemengd beeld. Met de IT-diensten (cloud, datacenters, servers en storage) en de ledverlichting gaat het goed, zegt CEO Alain Van den Broeck. De twee Nederlandse dochters hebben niettemin een aanvraag ingediend voor werktijdverkorting.\n\n'De IT-diensten verlopen grotendeels via vaste contracten die doorlopen. En ook de leds doen het tot nu toe vrij goed, al is de toekomst wat onzeker. De klanten daar zijn overheden met plannen en budgetten die vastliggen.'\n\n'Hout vasthouden'\n\nOption - ooit een wereldspeler met een beurswaarde van meer dan 1 miljard euro - is een ander verhaal. De verkoop van Cloudgate (dat machines met elkaar verbindt over het internet) vertraagt. Van den Broeck: 'In het eerste kwartaal werden projecten in Azië verschoven. Nu daar heropgestart wordt, vertraagt Europa. In de VS blijft het heel goed gaan, touch wood.'\n\nOm de impact van de omzetvertraging op de resultaten te beperken wordt bij Option maar drie dagen op de vijf gewerkt.\n\nOm de impact van de omzetvertraging op de resultaten te beperken wordt bij Option maar drie dagen op de vijf gewerkt. 15 van de ruim 100 medewerkers werden op tijdelijke werkloosheid gezet. De CEO hoopt dat Europa vanaf het derde kwartaal weer wakker wordt, 'al is voor iedereen onduidelijk wat op ons afkomt'.\n\nCrescent neemt daarom het zekere voor het onzekere en neemt maatregelen om de liquiditeitspositie en de kasstromen zo goed mogelijk te beschermen. Het vroeg en verkreeg van de banken uitstel van de kapitaalaflossingen op de lopende leningen. De intrestbetalingen blijven wel lopen.\n\nOverheidssteun\n\nHet bedrijf zegt in het jaarverslag ook dat het niet zal nalaten 'waar en wanneer mogelijk' een beroep te doen op overheidsmaatregelen die bedrijven moeten helpen de impact van de coronacrisis op te vangen, zoals het uitstellen van schulden voor btw en bedrijfsvoorheffing.\n\nEind maart bedroeg Crescents cashpositie 750.000 euro, tegen 434.000 euro begin dit jaar. Het liquiditeitsplan van het bedrijf mikt eind dit jaar op een cashpositie van 600.000 euro.\n\nCrescent, waar voorzitter Eric Van Zele de plak zwaait met ruim een derde van de aandelen, sloot 2019 af met 6,2 miljoen euro schulden. Een stijging met 1,4 miljoen euro ten opzichte van eind 2018. Het boeken van leaseovereenkomsten, boekhoudregel IFRS 16 in het jargon, dreef de schulden met 2,3 miljoen euro op.\n\nTopman Van den Broeck geeft nog mee dat Options Covid-19-oplossing goed loopt in Europa en de VS, zonder in detail te gaan. Samen met de netwerkspeler WMW lanceerde Option een bluetoothproduct dat een alarmsignaal stuurt als twee werknemers te dicht bij elkaar komen. Cloudgate fungeert daarbij als tussenstation waarmee de werkgever kan zien waar de veilige perimeter met de voeten wordt getreden.",Crescent krijgt betalingsuitstel van banken
5ecd4b3c2c591c82905f12da,https://www.hln.be/ihln/internet/corona-app-in-frankrijk-waarschijnlijk-al-vanaf-dit-weekend-te-downloaden~a0945cbb/,2020-05-26T13:38:00.000Z,"Corona-app in Frankrijk waarschijnlijk al vanaf dit weekend te downloaden SVM\n\n26 mei 2020\n\n15u38\n\nBron: Belga 8 Internet De Franse corona-app is goedgekeurd door de privacywaakhond Commission nationale de l'informatique et des libertés (Cnil). Gebruikers krijgen via de app een bericht als zij in contact zijn geweest met iemand waarbij het nieuwe coronavirus vastgesteld is.\n\n\n\nPas je cookie instellingen Je cookie instellingen zorgen ervoor dat deze inhoud niet getoond wordt.Pas je cookie instellingen hier aan.\n\nHet gebruik van de app StopCovid wordt vrijwillig. De app houdt in de gaten bij wie gebruikers in de laatste twee weken in de buurt zijn geweest. Wie besmet is geraakt, kan dat doorgeven aan het platform. Dat stelt dan weer andere gebruikers op de hoogte. Tegenstanders zien de app als een eerste stap richting een surveillancesamenleving.\n\nDe privacywaakhond oordeelt echter dat de app voldoet aan de wettelijke eisen voor privacybescherming en vindt dat er genoeg waarborgen in het systeem zitten om misbruik te voorkomen. Wel deed de Cnil enkele aanbevelingen. Zo zou er bijvoorbeeld een optie moeten komen om opgeslagen data te laten wissen.\n\nBluetooth\n\nDe app werkt niet op basis van geolocatie, maar met Bluetooth-technologie. Daarmee kunnen smartphones op korte afstand verbinding met elkaar maken. Het Franse parlement, dat nog moet stemmen over de uitrol van de app, debatteert er morgen over. Als dat ook instemt met de app, kan die vanaf komend weekend te downloaden zijn.\n\nIn Frankrijk is het nieuwe coronavirus volgens de gegevens van Johns Hopkins University bij 183.067 mensen vastgesteld. Het land telt 28.460 overledenen. Er is voorlopig nog geen teken dat de versoepeling van de lockdown op 11 mei tot een toename van het aantal gevallen geleid heeft.\n\nLees ook: Steven Van Gucht: “Wellicht het einde van eerste golf, maar virus heeft nog enorm grote speeltuin waar het lelijk kan huishouden” (+)",Corona-app in Frankrijk waarschijnlijk al vanaf dit weekend te downloaden
5ecd4b3c9856072da76cc115,https://www.knack.be/nieuws/europa/corona-app-krijgt-groen-licht-van-franse-privacywaakhond/article-news-1603137.html,2020-05-26T13:27:05.000Z,"De Franse corona-app StopCovid is goedgekeurd door de privacywaakhond Commission nationale de l'informatique et des libertés (Cnil). Gebruikers krijgen via de app een bericht als zij in contact zijn geweest met iemand waarbij het nieuwe coronavirus is vastgesteld.\n\nHet Franse parlement, dat nog moet stemmen over de uitrol van de app, debatteert er woensdag over. Als dat ook instemt met de app, kan die vanaf komend weekend te downloaden zijn.\n\nVrijwillig\n\nHet gebruik van de app StopCovid wordt vrijwillig. De app houdt in de gaten bij wie gebruikers in de laatste twee weken in de buurt zijn geweest.\n\nWie besmet is geraakt, kan dat doorgeven aan het platform, dat weer andere gebruikers op de hoogte stelt.\n\nOmstreden\n\nTegenstanders zien de app als een eerste stap richting een surveillancesamenleving.\n\nPrivacywaakhond Cnil oordeelt echter dat de app voldoet aan de wettelijke eisen voor privacybescherming en vindt dat er genoeg waarborgen in het systeem zitten om misbruik te voorkomen.\n\nWel deed de Cnil enkele aanbevelingen waaronder het beter informeren van gebruikers zodat zij bezwaar kunnen maken tegen het delen van informatie. Ook zou er een optie moeten zijn om opgeslagen data te laten wissen.\n\nDe app werkt niet op basis van geolocatie maar met Bluetooth-technologie, waarmee smartphones op korte afstand verbinding met elkaar kunnen maken.\n\nHydroxychloroquine afgeraden\n\nIntussen raden de Franse Hoge Raad voor de Volksgezondheid (HCSP) en het geneesmiddelenagentschap ANSM het gebruik van het malariamedicijn hydroxychloroquine voor covid-19 af, zowel als behandeling als in klinische studies. Dat werd beslist na een onderzoek waaruit blijkt dat het middel nutteloos is en het gebruik ervan risico's inhoudt.\n\nIn de studie die is gepubliceerd in het gerenommeerde medische vakblad The Lancet, staat dat het middel het risico op overlijden zelfs kan vergroten. De WHO legde daarop het wereldwijde onderzoek stil naar het gebruik van hydroxychloroquine tegen het coronavirus.\n\nIn Frankrijk is het gebruik van hydroxychloroquine momenteel enkel toegestaan in ziekenhuizen en enkel voor zeer ernstige gevallen.\n\nOnder anderen de Amerikaanse president Donald Trump en de Braziliaanse president Jair Bolsonaro zweren bij het gebruik van hydroxychloroquine en het gerelateerde middel chloroquine ter preventie of bestrijding van het coronavirus.\n\nCijfers\n\nIn Frankrijk is het nieuwe coronavirus volgens de gegevens van Johns Hopkins University bij 183.067 mensen vastgesteld. Van hen zijn er 28.460 overleden.\n\nFranse functionarissen hebben gezegd dat er nog geen teken is dat de versoepeling van de landelijke lockdown op 11 mei tot een toename van het aantal gevallen heeft geleid.\n\nHet Franse parlement, dat nog moet stemmen over de uitrol van de app, debatteert er woensdag over. Als dat ook instemt met de app, kan die vanaf komend weekend te downloaden zijn.Het gebruik van de app StopCovid wordt vrijwillig. De app houdt in de gaten bij wie gebruikers in de laatste twee weken in de buurt zijn geweest. Wie besmet is geraakt, kan dat doorgeven aan het platform, dat weer andere gebruikers op de hoogte stelt. Tegenstanders zien de app als een eerste stap richting een surveillancesamenleving. Privacywaakhond Cnil oordeelt echter dat de app voldoet aan de wettelijke eisen voor privacybescherming en vindt dat er genoeg waarborgen in het systeem zitten om misbruik te voorkomen. Wel deed de Cnil enkele aanbevelingen waaronder het beter informeren van gebruikers zodat zij bezwaar kunnen maken tegen het delen van informatie. Ook zou er een optie moeten zijn om opgeslagen data te laten wissen. De app werkt niet op basis van geolocatie maar met Bluetooth-technologie, waarmee smartphones op korte afstand verbinding met elkaar kunnen maken. Intussen raden de Franse Hoge Raad voor de Volksgezondheid (HCSP) en het geneesmiddelenagentschap ANSM het gebruik van het malariamedicijn hydroxychloroquine voor covid-19 af, zowel als behandeling als in klinische studies. Dat werd beslist na een onderzoek waaruit blijkt dat het middel nutteloos is en het gebruik ervan risico's inhoudt.In de studie die is gepubliceerd in het gerenommeerde medische vakblad The Lancet, staat dat het middel het risico op overlijden zelfs kan vergroten. De WHO legde daarop het wereldwijde onderzoek stil naar het gebruik van hydroxychloroquine tegen het coronavirus. In Frankrijk is het gebruik van hydroxychloroquine momenteel enkel toegestaan in ziekenhuizen en enkel voor zeer ernstige gevallen.Onder anderen de Amerikaanse president Donald Trump en de Braziliaanse president Jair Bolsonaro zweren bij het gebruik van hydroxychloroquine en het gerelateerde middel chloroquine ter preventie of bestrijding van het coronavirus.In Frankrijk is het nieuwe coronavirus volgens de gegevens van Johns Hopkins University bij 183.067 mensen vastgesteld. Van hen zijn er 28.460 overleden. Franse functionarissen hebben gezegd dat er nog geen teken is dat de versoepeling van de landelijke lockdown op 11 mei tot een toename van het aantal gevallen heeft geleid.",Corona-app krijgt groen licht van Franse privacywaakhond
5ecd8376d60893e94795ae25,https://www.hbvl.be/cnt/dmf20200526_04972341/red-flames-spelen-op-27-oktober-in-litouwen-en-ontvangen-zwitserland-op-1-december,2020-05-26T19:38:29.000Z,"Er is een nieuwe datum voor de wegens de coronapandemie uitgestelde EK-kwalificatiewedstrijden van de Red Flames. De Belgische voetbalvrouwen treden dinsdag 27 oktober in Litouwen aan en ontvangen Zwitserland op dinsdag 1 december in Leuven.\n\nAanvankelijk zouden de Flames het eerst tegen Zwitserland opnemen, op 14 april, en pas daarna, op 9 juni, tegen Litouwen. Wegens de vaak barre winter in het land speelt Litouwen echter geen thuiswedstrijden in november en december.\n\nDe data voor de wedstrijden in september, vrijdag 18 september tegen Roemenië en dinsdag 22 september in Zwitserland, blijven behouden.\n\nNa vier wedstrijden gaan Belgie en Zwitserland samen ongeslagen aan de leiding in groep H. De negen groepswinnaars en de drie beste tweedes plaatsen zich voor het EK in Engeland. De andere runners-up spelen barrages. Het EK werd naar 2022 (6-31 juli) uitgesteld om de concurrentie met het eveneens uitgestelde EK voor mannen uit de weg te gaan.",Red Flames spelen op 27 oktober in Litouwen en ontvangen Zwitserland op 1 december
5ecd8377c18971d1b416ccbd,https://www.gva.be/cnt/dmf20200526_04972341/red-flames-spelen-op-27-oktober-in-litouwen-en-ontvangen-zwitserland-op-1-december,2020-05-26T19:38:29.000Z,"Er is een nieuwe datum voor de wegens de coronapandemie uitgestelde EK-kwalificatiewedstrijden van de Red Flames. De Belgische voetbalvrouwen treden dinsdag 27 oktober in Litouwen aan en ontvangen Zwitserland op dinsdag 1 december in Leuven.\n\nAanvankelijk zouden de Flames het eerst tegen Zwitserland opnemen, op 14 april, en pas daarna, op 9 juni, tegen Litouwen. Wegens de vaak barre winter in het land speelt Litouwen echter geen thuiswedstrijden in november en december.\n\nDe data voor de wedstrijden in september, vrijdag 18 september tegen Roemenië en dinsdag 22 september in Zwitserland, blijven behouden.\n\nNa vier wedstrijden gaan Belgie en Zwitserland samen ongeslagen aan de leiding in groep H. De negen groepswinnaars en de drie beste tweedes plaatsen zich voor het EK in Engeland. De andere runners-up spelen barrages. Het EK werd naar 2022 (6-31 juli) uitgesteld om de concurrentie met het eveneens uitgestelde EK voor mannen uit de weg te gaan.",Red Flames spelen op 27 oktober in Litouwen en ontvangen Zwitserland op 1 december
5ecd8378d60893e94795ae31,https://www.demorgen.be/nieuws/film-fest-gent-gaat-door-dit-niet-organiseren-is-een-duurdere-optie~bb5b8b7f/,2020-05-26T18:45:50.000Z,"Coronacrisis of niet, het 47ste Film Fest Gent zal gewoon doorgaan op de voorziene data in oktober. Toch houdt het filmfestival rekening met alternatieve vormen, mochten de omstandigheden het eisen.",Film Fest Gent gaat door: ‘Dit niet organiseren is een duurdere optie’
5ecd837a393f12cb3565390f,https://www.knack.be/nieuws/gezondheid/studie-dementiegen-verdubbelt-risico-op-ernstige-covid-19/article-news-1603215.html,2020-05-26T17:55:05.000Z,"Covid-19 slaat harder toe bij mensen met dementie en dat komt niet alleen doordat ze samen zitten in zorgcentra. Een 'dementiegen' blijkt het risico op ernstige covid-19 te verdubbelen, blijkt uit een grootschalige studie.\n\nDat mensen met dementie driemaal meer kans maken om ernstige covid-19 te krijgen, wisten onderzoekers al. Dat verhoogde risico kan te maken hebben met de hogere leeftijd, de gevolgen van dementie en een grotere aanwezigheid van het coronavirus in verzorgingshuizen.\n\nMaar dat is niet de enige verklaring, zeggen onderzoekers van de universiteiten van Exeter (Verenigd Koninkrijk) en Connecticut (VS) nu. Er is ook een genetische factor in het spel. Dat zagen ze toen ze gegevens van de Britse Biobank analyseerden. Die bevat gezondheids- en genetische gegevens van 500.000 mensen.\n\nApoE4-gen\n\nIn de Biobank-data vonden ze een dubbel zo hoog risico op ernstige covid-19 bij dragers van het ApoE4-gen, melden ze in het Journal of Gerontology: Medical Sciences.\n\nWie het defecte ApoE4-gen draagt, heeft tot veertien maal meer kans op de ziekte van Alzheimer te krijgen, weten we uit eerder onderzoek.\n\n'Dit is een opwindend resultaat omdat we nu kunnen achterhalen hoe dit defecte gen kwetsbaarheid voor covid-19 veroorzaakt', zegt coauteur Chia-Ling Kuo (Universiteit van Connecticut). 'Dit kan tot nieuwe ideeën voor behandelingen leiden.'\n\nHet toont ook opnieuw dat stijgende ziekterisico's die onvermijdelijk lijken bij veroudering, 'mogelijk te wijten zijn aan specifieke biologische verschillen. Dat kan ons helpen begrijpen waarom sommige mensen actief blijven tot ze honderd worden en ouder, terwijl anderen gehandicapt raken en sterven als ze zestig zijn.'\n\nDat mensen met dementie driemaal meer kans maken om ernstige covid-19 te krijgen, wisten onderzoekers al. Dat verhoogde risico kan te maken hebben met de hogere leeftijd, de gevolgen van dementie en een grotere aanwezigheid van het coronavirus in verzorgingshuizen.Maar dat is niet de enige verklaring, zeggen onderzoekers van de universiteiten van Exeter (Verenigd Koninkrijk) en Connecticut (VS) nu. Er is ook een genetische factor in het spel. Dat zagen ze toen ze gegevens van de Britse Biobank analyseerden. Die bevat gezondheids- en genetische gegevens van 500.000 mensen.In de Biobank-data vonden ze een dubbel zo hoog risico op ernstige covid-19 bij dragers van het ApoE4-gen, melden ze in het Journal of Gerontology: Medical Sciences.Wie het defecte ApoE4-gen draagt, heeft tot veertien maal meer kans op de ziekte van Alzheimer te krijgen, weten we uit eerder onderzoek.'Dit is een opwindend resultaat omdat we nu kunnen achterhalen hoe dit defecte gen kwetsbaarheid voor covid-19 veroorzaakt', zegt coauteur Chia-Ling Kuo (Universiteit van Connecticut). 'Dit kan tot nieuwe ideeën voor behandelingen leiden.'Het toont ook opnieuw dat stijgende ziekterisico's die onvermijdelijk lijken bij veroudering, 'mogelijk te wijten zijn aan specifieke biologische verschillen. Dat kan ons helpen begrijpen waarom sommige mensen actief blijven tot ze honderd worden en ouder, terwijl anderen gehandicapt raken en sterven als ze zestig zijn.'",Studie: 'dementiegen' verdubbelt risico op ernstige covid-19
5ecd837b88b75d7b10267f6f,https://www.tijd.be/r/t/1/id/10229324,2020-05-26T19:16:01.000Z,"Als begin juli tests met de corona-app beginnen, is dat deels aan de Leuvense cryptograaf Bart Preneel te danken. Uit zijn lab groeide de digitale beveiliging, het hart van de app.\n\nCarmela Troncoso. De naam zegt u vermoedelijk niets, maar de assistent-professor aan de Zwitserse universiteit EPFL lanceerde maandag mee de eerste grootschalige testen met SwissCovid, de coronatraceerapp die de Zwitsers vanaf midden juni voor het brede publiek beschikbaar willen maken. Nu al gaan duizenden ermee aan het werk. Wie in het cv van Troncoso grasduint, stuit op een Belgisch verleden: ze behaalde in 2011 haar doctoraat aan de KU Leuven.\n\nMaar vooral: ze voerde onderzoek aan het COSIC-lab (Computer Security & Industrial Cryptography), een honderdhoofdige onderzoeksgroep aan de KU Leuven die focust op de bescherming van digitale informatie. In het wereldje is COSIC een naam als een klok. Die van zijn hoogste leidinggevende, de cryptograaf Bart Preneel, bijgevolg ook. Niet toevallig is het in België Preneel die de lijnen voor de corona-app uitzet. Die kan, mits snel politiek fiat, tegen begin juli van de grond komen.\n\nDe lijn tussen Leuven en Lausanne, waar EPFL huist, is opperbest. Preneel, zijn vroegere pupil Troncoso en tien andere universiteiten vonden elkaar al snel tijdens de coronacrisis toen de roep om een traceerapp, die de contacten van coronapatiënten kan bijhouden, snel toenam. Een sluitende digitale beveiliging zou essentieel zijn. Preneel, Troncoso en co timmerden aan een standaard voor zo'n traceerapp, op basis van de bluetoothtechnologie die elke smartphone heeft. De data blijft op de smartphone zelf om de privacy - een paradepaardje van Preneel - te garanderen.\n\nAanzien\n\nDe technologiewereld viel, na een initieel rondje creatief gebikkel, als een blok voor de technologie die mee uit de Leuvense koker kwam. Technologiegiganten Apple en Google sloten een monsterverbond om hun besturingssystemen aan te passen voor een app. Hun oplossing nam dezelfde afrit als die van Troncoso, Preneel en co. Tal van Europese landen, waaronder Oostenrijk, Zwitserland en Duitsland, kondigden al aan een app uit te rollen op basis van de standaard. Overal is er een lokale touch, maar de weg naar de app loopt onmiskenbaar door Leuven.\n\nBart Preneel Bart Preneel is gewoon hoogleraar cryptografische algoritmen bij COSIC, de onderzoeksgroep die focust op de bescherming van digitale informatie aan de KU Leuven. Hij is ook hoofd van de groep van een honderdtal mensen.\n\nIn de coronacrisis plukt Preneel de vruchten van een monnikenwerk waar hij al sinds de jaren 90 mee bezig is: COSIC uitbouwen tot een onderzoeksgroep met het nodige technologische aanzien en een netwerk waardoor het internationaal kan meespelen. Haar technologische strepen verdiende COSIC door zich toe te spitsen op praktische oplossingen voor de industrie. 'Eind jaren 80 was de interesse in het vakgebied verschoven naar de meer theoretische kant', zei hij in een eerder interview met De Tijd. 'Maar wij bleven koppig als ingenieurs naar het probleem kijken en oplossingen bouwen.'\n\nDat leverde COSIC in 2000 wereldwijde faam op. De Amerikaanse overheid bombardeerde een beveiligingstechnologie van Vincent Rijmen en Joan Daemen de facto tot de nieuwe wereldwijde beveiligingsstandaard. Chips van giganten zoals Intel en ARM kregen allemaal een 'Leuvens slot op de deur'. De Leuvense vingerafdruk staat op miljarden digitale toestellen, zoals smartphones en tablets. In 2015 volgde een nieuwe salvo: COSIC leverde de technologische argumentatie waarmee de Belgische privacywaakhond aantoonde dat Facebook ook niet-gebruikers volgde. Alweer een wereldprimeur.\n\n'Woordvoerder'\n\nCritici stellen dat Preneel in die exploten zelden de grote technologische roerganger is. Hij is meer een 'belezen woordvoerder' dan de grote innovator, klinkt het. Tegelijk is het nog niet zeker dat de coronatraceerapp met de Leuvense technologie daadwerkelijk het brede publiek bereikt. Het bouwen van de interface die gebruikers zien en de integratie met de bestaande IT-systemen in de gezondheidszorg worden lastige horden. Daarin heeft COSIC geen expertise.",Weg naar corona-app loopt langs Leuvens cryptolab
5ecdbbb56dc26636ed67f699,https://www.nieuwsblad.be/cnt/dmf20200526_04972341,2020-05-26T19:38:29.000Z,"Er is een nieuwe datum voor de wegens de coronapandemie uitgestelde EK-kwalificatiewedstrijden van de Red Flames. De Belgische voetbalvrouwen treden dinsdag 27 oktober in Litouwen aan en ontvangen Zwitserland op dinsdag 1 december in Leuven.\n\nAanvankelijk zouden de Flames het eerst tegen Zwitserland opnemen, op 14 april, en pas daarna, op 9 juni, tegen Litouwen. Wegens de vaak barre winter in het land speelt Litouwen echter geen thuiswedstrijden in november en december.\n\nDe data voor de wedstrijden in september, vrijdag 18 september tegen Roemenië en dinsdag 22 september in Zwitserland, blijven behouden.\n\nNa vier wedstrijden gaan Belgie en Zwitserland samen ongeslagen aan de leiding in groep H. De negen groepswinnaars en de drie beste tweedes plaatsen zich voor het EK in Engeland. De andere runners-up spelen barrages. Het EK werd naar 2022 (6-31 juli) uitgesteld om de concurrentie met het eveneens uitgestelde EK voor mannen uit de weg te gaan.",Red Flames spelen op 27 oktober in Litouwen en ontvangen Zwitserland op 1 december
5ecdf3f7162827fb8ab8ba06,https://www.nieuwsblad.be/cnt/dmf20200527_04972823,2020-05-27T02:26:43.000Z,"Het is voor Vlaamse lokale winkels niet zonder gevaar om in zee te gaan met de Nederlandse webwinkel Bol.com. Daarvoor waarschuwt Vlaams parlementslid Maurits Vande Reyde (Open VLD) woensdag. “Door zijn machtige positie kan Bol.com verkoopdata van Vlaamse winkels misbruiken in zijn eigen voordeel.”\n\nSinds begin mei voert Bol.com een promotiecampagne om Vlaamse winkels aan zich te binden. Lokale winkels kunnen hun producten via de webwinkel verkopen. Zoek je als consument een product op, dan krijg je tussen de zoekresultaten ook producten te zien van lokale winkels, legt Vande Reyde uit. Hij waarschuwt echter voor nadelige gevolgen.\n\n“Ik heb al klachten gekregen van lokale winkels, waarvan producten eerst wel goed verkochten via Bol.com, maar daarna een onverklaarbare terugval kenden. In de zoekresultaten bleken dan dezelfde producten opeens verkocht te worden door Bol.com zelf.” Vande Reyde vermoedt dat het bedrijf de toegepaste algoritmes inzet voor eigen profijt. “Wordt een product ergens populair, dan wordt de lokale handelaar aan de kant geschoven. Er is ook geen transparantie over hoe de zoekresultaten tot stand komen.”\n\nBovendien zijn lokale verkopers die met Bol.com in zee gaan, aan heel wat voorwaarden gebonden. Zo moeten ze ongeveer dezelfde service als de webwinkel aanbieden en de laagst mogelijke prijs zetten, en mogen ze in hun winkel geen andere prijs aanbieden dan op Bol.com. Vande Reyde: “Het kan niet dat Bol.com de prijszetting van onze Vlaamse winkels gaat bepalen.”\n\nVande Reyde pleit bij minister van Economie Hilde Crevits (CD&V) voor striktere wetgeving om misbruik te voorkomen en voor concrete maatregelen om de online aanwezigheid van lokale winkels te versterken.",Open VLD-parlementslid waarschuwt lokale winkels voor samenwerking met Bol.com
5ecdf3f7162827fb8ab8ba07,https://www.nieuwsblad.be/cnt/dmf20200527_04972590,2020-05-27T01:25:00.000Z,"Bol.com werft tijdens de coronacrisis actief lokale handelaars in Vlaanderen, om via de populaire webwinkel hun producten te verkopen. Vlaams parlementslid Maurits Vande Reyde (Open VLD) waarschuwt voor de risico’s.\n\n“Dankzij Bol.com kunnen onze Vlaamse winkels hun producten kwijt zonder al te veel eigen investeringen, da’s op zich goed. Maar op langere termijn zitten er perverse effecten aan vast”, zegt Vande Reyde, ook schepen van Economie in Diest. “Een van de meest discutabele voorwaarden is ongetwijfeld de pariteitsclausule in het contract: de handelaars mogen hetzelfde product niet aan een lagere prijs aanbieden op hun eigen website. Een tweede grote gevaar, en dat is volgens mij echt niet legaal: de analyse van data door Bol.com. Zodra een product populair wordt, beginnen ze het lekker zelf te verkopen en duwen ze hun verkopers achteruit.”\n\nMiddenstandsorganisatie Unizo heeft al klachten over die praktijken gekregen. Ze raadt zelfstandige handelaars dan ook aan om goed de voor- en nadelen tegen elkaar af te wegen. “Enerzijds is er het voordeel van het grote bereik op Bol.com, alsof je een winkel op de Meir opent”, zegt Mien Gillis, expert retail bij Unizo. “Anderzijds geef je commerciële informatie aan een concurrent, en teken je akkoord met de strenge voorwaarden die worden opgelegd.”\n\nVande Reyde zal Vlaams minister van Economie Hilde Crevits (CD&V) oproepen het probleem Europees aan te kaarten. Bol.com was niet bereikbaar voor commentaar. (dhs)","“Bol.com werft actief bij lokale handelaars, maar legt hen meteen ook aan banden”"
5ecdf3f9c52b46cdff2c8e9f,https://www.gva.be/cnt/dmf20200526_04972294/standpunt-volstaat-kleine-big-brother,2020-05-27T03:00:00.000Z,"Hij zit er dan toch aan te komen, een app die ieder van ons op de smartphone kan installeren om gewaarschuwd te worden na contact met een besmet iemand. Het lukt wel alleen als die andere de app ook heeft. Omgekeerd zullen, als u zelf positief test, de mensen die u ontmoet hebt een sms krijgen. Een naam zal daar niet in staan, het blijft anoniem allemaal. De gegevens staan ook niet op een centrale databank. Versleutelde, naamloze data over de verbindingen die een smartphone via bluetooth had met andere smartphones kunnen door de zieke naar een server worden gestuurd. Van daar worden de waarschuwingen dan verspreid.",STANDPUNT. Volstaat kleine Big Brother?
5ecdf3f911a230710d362ad1,https://www.hln.be/nieuws/binnenland/vlaamse-rechters-zijn-negen-keer-strenger-op-vlak-van-asielrecht~ad9a6808/,2020-05-27T04:14:05.244Z,"Vlaamse rechters zijn negen keer strenger op vlak van asielrecht TT\n\n27 mei 2020\n\n06u14\n\nBron: Belga 44 De Vlaamse rechters tonen zich bij de toepassing van het asielrecht negen keer strenger dan hun Franstalige collega's. Dat blijkt uit het activiteitenverslag van de Raad voor Vreemdelingenbetwistingen (RvV), zo meldt de krant L'Echo.\n\nHet is de eerste keer in tien jaar dat de RvV statistieken per taalrol publiceert. Uit die data blijkt dat Franstalige rechters negen keer sneller het statuut van vluchteling toekennen.\n\nVolgens die gegevens resulteerde van 2017 tot en met 2019 zo’n 92,44 procent van de beroepsprocedures in Vlaanderen in een verwerping. Bij Franstalige rechters was dat maar 70,81 procent. In diezelfde periode leidde 1,20 procent van die procedures bij de RvV in Vlaanderen tot een erkenning van het vluchtelingenstatus. Aan Franstalige kant liep dat op tot 12,18 procent.\n\n""Er is geen noemenswaardig verschil tussen de taalkundige rollen op het vlak van regularisaties, visumaanvragen en gezinshereniging. Maar voor het asielrecht is het verschil onbetwistbaar"", zegt Serge Bodart, eerste voorzitter van de RvV. Een verklaring voor het verschil kan niet worden gegeven.",Vlaamse rechters zijn negen keer strenger op vlak van asielrecht
5ecdf3faab07af33804b4330,https://www.demorgen.be/nieuws/nieuwe-klap-voor-contactonderzoek-databank-is-illegaal~b6aeb81d/,2020-05-27T04:00:00.000Z,"Besmette mensen die niet of dubbel gebeld worden, foute registraties, informatie die niet doorstroomt... Na twee weken kent het contactspeuren nog steeds flink wat kinderziektes. Daar komt nu nog een extra probleem bovenop. In een advies dat maandag gepubliceerd werd, laat de GBA – de privacywaakhond – weinig overeind van het wetsvoorstel voor de databank. Dat is vaag en slecht leesbaar, en maakt onvoldoende aannemelijk waarom bijzonder privacygevoelige persoonlijke data in een grote gecentraliseerde databank van het wetenschappelijk instituut Sciensano verzameld moeten worden. Het gaat onder meer over contactgegevens, rijksregisternummers, medische informatie en de handel en wandel van wie mogelijk besmet is of met een besmet persoon contact had. Met die informatie wil men de verspreiding van het coronavirus indijken.\n\n“Dit is een verregaande en bij ons nooit geziene inbreuk op de privacy”, concludeert David Stevens, voorzitter van de GBA. Net daarom moet de wetgeving voor zo’n databank duidelijk maken waarom bepaalde data opgevraagd worden, wat ermee gedaan zal worden en wie er toegang tot heeft. Maar dat ontbreekt volledig, stelt de GBA vast.\n\nHet is al de tweede keer in enkele weken tijd dat de GBA negatief adviseert over de databank, toen nog over een Koninklijk Besluit dat de oprichting van de databank tijdelijk mogelijk maakte. Met die opmerkingen uit het eerste advies werd schijnbaar niets gedaan, zegt onderzoekster Nathalie Smuha (KU Leuven), gespecialiseerd in recht en ethiek van technologie. “Het gaat hier niet om gewone persoonsgegevens, maar onder andere om medische informatie. Dat is van de hoogste sensibiliteit. Er was al een negatief advies, men heeft dus de kans gehad om de fouten recht te zetten. Dat is niet gebeurd.” Een van de heikele punten is volgens haar de centralisatie van alle gegevens in één databank. Dat maakt de data kwetsbaar voor lekken en hacks. “Zoals de databank nu opgericht is, is ze gewoon illegaal”, besluit Smuha. “En vergeet niet: die databank wordt op dit moment al gebruikt.”\n\nDe combinatie van het negatieve advies van de GBA en de vele kinderziektes doet bij experts de schrik voor een fiasco toenemen. Tijdens een hoorzitting in het parlement waar het wetsvoorstel voor de databank besproken werd, stelden zowel Emmanuel André (KU Leuven) als GEES-voorzitter Erika Vlieghe (UAntwerpen) dat een groot draagvlak voor contactonderzoek bij de bevolking enorm belangrijk is. “Als mensen ook maar het minste beetje twijfel hebben over de manier waarop met hun gegevens zal worden omgegaan, dan zullen ze het systeem wantrouwen en mist het contactonderzoek zijn doel.”\n\nProfessor Vlieghe vindt het daarom hoog tijd om een infocampagne te lanceren over het hele land waarin wordt uitgelegd waarom contactonderzoek zo cruciaal is voor de exitstrategie en waarom burgers niet bang moeten zijn om eerlijk te antwoorden met wie ze in contact kwamen. Het opstarten van een grootschalige campagne staat vandaag al op de agenda van de Interministriële Conferentie Volksgezondheid.",Nieuwe klap voor contactonderzoek: ‘Databank is illegaal’
5ecdf3fef50beff4986d4f5f,https://www.nieuwsblad.be/cnt/dmf20200527_04972832,2020-05-27T04:18:20.000Z,"De Gegevensbeschermingsautoriteit maakt brandhout van het wetsvoorstel dat contactonderzoek in de strijd tegen corona moet regelen. Een voorlopig Koninklijk Besluit regelt het wettelijke kader, maar voor eind juni moet alles in een definitieve wet gegoten worden. De Kamer debatteerde daar dinsdag de hele namiddag over. Het gaat over het wettelijke kader voor de databank van Sciensano en welke gegevens daar hoelang in bijgehouden mogen worden.\n\nVolgens de Gegevensbeschermingsautoriteit is het wetsvoorstel “haastwerk”. “Privacy en gezondheid hoeven echt geen vijanden te zijn”, zegt voorzitter David Stevens. Hij vindt dat bepaalde passages veel nauwkeuriger omschreven moeten worden. In de Kamercommissie hielden onder meer wetenschappers Emmanuel André en Erika Vlieghe een vurig pleidooi om de gegevens zo uitgebreid mogelijk bij te houden, met respect voor de privacy. “Zo’n databank is niet alleen in een eerste fase nuttig om een uitbraak in kaart te brengen, maar ook later voor analyse.”\n\nVlieghe pleitte ook voor een sensibiliseringscampagne voor contactonderzoek. “Mensen moeten begrijpen dat tracers geen bedreiging hoeven te zijn.” De indieners van het wetsvoorstel hebben oren naar de bezwaren van experts. “We gaan op basis van het debat het voorstel bijsturen”, zegt mede-indiener Robby De Caluwé (Open VLD).\n\nIntussen is er ook duidelijkheid over een app voor contactonderzoek. Een werkgroep heeft er de voorbije weken in alle stilte aan doorgewerkt. Op een interministeriële conferentie Volksgezondheid wordt vandaag meer duidelijkheid verwacht.",Privacywaakhond vernietigend voor contactonderzoek
5ecdf3fef50beff4986d4f60,https://www.nieuwsblad.be/cnt/dmf20200527_04972838,2020-05-27T04:15:32.000Z,"De Vlaamse rechters tonen zich bij de toepassing van het asielrecht negen keer strenger dan hun Franstalige collega’s. Dat blijkt uit het activiteitenverslag van de Raad voor Vreemdelingenbetwistingen, zo meldt de krant L’Echo woensdag. Het is de eerste keer in tien jaar dat de RvV statistieken per taalrol publiceert.\n\nUit die data blijkt dat Franstalige rechters negen keer sneller het statuut van vluchteling toekennen. Van 2017 tot en met 2019 resulteerde 92,44 procent van de beroepsprocedures in Vlaanderen in een verwerping. Bij Franstalige rechters was dat maar 70,81 procent. In diezelfde periode leidde 1,20 procent van die procedures bij de RvV in Vlaanderen tot een erkenning van het vluchtelingenstatus. Aan Franstalige kant liep dat op tot 12,18 procent.\n\n“Er is geen noemenswaardig verschil tussen de taalkundige rollen op het vlak van regularisaties, visumaanvragen en gezinshereniging. Maar voor het asielrecht is het verschil onbetwistbaar”, zegt Serge Bodart, eerste voorzitter van de RvV. Een verklaring voor het verschil kan niet worden gegeven.",Vlaamse rechters zijn negen keer strenger op vlak van asielrecht
5ecdf3ff162827fb8ab8ba19,https://www.nieuwsblad.be/cnt/dmf20200526_04972460,2020-05-27T01:00:00.000Z,"In Europa hebben nog maar zeven van de 55 competities een punt achter het seizoen gezet, waaronder België. In zes landen zijn ze intussen herbegonnen om het seizoen 2019-20 af te werken, in 24 landen liggen de data voor de hervatting al officieel vast.\n\nIn Wit-Rusland is de competitie zelfs nooit stopgezet. Het doet onvermijdelijk de vraag rijzen: is de Pro League te vroeg geweest met zijn beslissing? Afwachten maar. Pas over enkele weken zullen we daar het echte antwoord op kennen. Eén incident kan voldoende zijn om een heel land weer op zijn kop te zetten.",Zijn we te vroeg geweest? Slechts zeven van de 55 Europese competities hebben voetbalseizoen stopgezet
5ece2c363fa3d4abf6cfadad,https://www.hbvl.be/cnt/dmf20200527_04972873/privacywaakhond-vernietigend-voor-contactonderzoek,2020-05-27T06:58:56.000Z,"De Gegevensbeschermingsautoriteit maakt brandhout van het wetsvoorstel dat contactonderzoek in de strijd tegen corona moet regelen. Een voorlopig Koninklijk Besluit regelt het wettelijke kader, maar voor eind juni moet alles in een definitieve wet gegoten worden. De Kamer debatteerde daar dinsdag de hele namiddag over. Het gaat over het wettelijke kader voor de databank van Sciensano en welke gegevens daar hoelang in bijgehouden mogen worden.\n\nVolgens de Gegevensbeschermingsautoriteit is het wetsvoorstel “haastwerk”. “Privacy en gezondheid hoeven echt geen vijanden te zijn”, zegt voorzitter David Stevens. Hij vindt dat bepaalde passages veel nauwkeuriger omschreven moeten worden. In de Kamercommissie hielden onder meer wetenschappers Emmanuel André en Erika Vlieghe een vurig pleidooi om de gegevens zo uitgebreid mogelijk bij te houden, met respect voor de privacy. “Zo’n databank is niet alleen in een eerste fase nuttig om een uitbraak in kaart te brengen, maar ook later voor analyse.”\n\nVlieghe pleitte ook voor een sensibiliseringscampagne voor contactonderzoek. “Mensen moeten begrijpen dat tracers geen bedreiging hoeven te zijn.” De indieners van het wetsvoorstel hebben oren naar de bezwaren van experts. “We gaan op basis van het debat het voorstel bijsturen”, zegt mede-indiener Robby De Caluwé (Open VLD).\n\nIntussen is er ook duidelijkheid over een app voor contactonderzoek. Een werkgroep heeft er de voorbije weken in alle stilte aan doorgewerkt. Op een interministeriële conferentie Volksgezondheid wordt vandaag meer duidelijkheid verwacht.\n\nbekijk ook\n\nSteven Van Gucht licht de organisatie van het contactonderzoek toe\n\nVideo: Nationaal Crisiscentrum\n\nNationaal Crisiscentrum: “Sla deze nummers op voor contactonderzoek”",Privacywaakhond vernietigend voor contactonderzoek
5ece2c3a446571d04a322977,https://www.hln.be/in-de-buurt/deinze/milow-komt-volgend-jaar-naar-leietheater~a39b446d/,2020-05-27T08:31:57.828Z,"Milow komt volgend jaar naar Leietheater Anthony Statius\n\n27 mei 2020\n\n10u31 14 Deinze Milow komt op vrijdag 9 april 2021 met zijn Unplugged Tour naar het Leietheater in Deinze. “Nog een klein jaartje wachten dus, maar ondanks de coronacrisis kijken we met Miracle graag vooruit naar een toekomst met muziek en concerten”, zegt organisator Kristof Baertsoen.\n\nDe Deinse vzw Miracle heeft dit jaar nog enkele evenementen op het programma staan. Op 19 september is er de Miracle Metal Meeting, op 25 september komt Clouseau naar de Brielpoort en op 20 november komt Clearwater Creedence Revival, een tributeband van Creedence Clearwater Revival, langs.\n\n“We hopen dat de geplande evenementen voor het najaar kunnen plaatsvinden”, zegt Kristof Baertsoen. “Als dit niet lukt, zullen we zo snel mogelijk zoeken naar nieuwe data. Maar we moeten ook al verder vooruitkijken. Daarom kondigen we met enige trots aan dat we op vrijdag 9 april 2021 niemand minder dan Milow naar het Leietheater halen met zijn Unplugged Tour. Volgend jaar keert Milow, vijftien jaar na de release van zijn debuutalbum ‘The Bigger Picture’, terug naar zijn muzikale roots met een intieme akoestische tour. Met reeds zes platen op zijn palmares en songs die in het collectief geheugen gegrift staan, blijft Milow de harten veroveren met zijn warme stem en gouden gevoel voor melodie en harmonie.”\n\n“Van zodra de ticketverkoop van start gaat, zullen we dit melden op onze sociale media en website. Houd deze dus zeker in de gaten”, besluit Kristof. Meer info via www.miraclevzw.be, www.facebook.com/miraclevzw.",Milow komt volgend jaar naar Leietheater
5ece2c3a446571d04a32297b,https://www.hln.be/in-de-buurt/aalst/freek-van-neck-unizo-goed-dat-tonnagebeperking-van-7-5-ton-wordt-ingevoerd-niet-van-3-5-ton~a783e56d/,2020-05-27T08:27:37.679Z,"Freek Van Neck (Unizo): “Goed dat tonnagebeperking van 7,5 ton wordt ingevoerd, niet van 3,5 ton” Rutger Lievens\n\n27 mei 2020\n\n10u27 9 Aalst De tonnagebeperking die de stad Aalst De tonnagebeperking die de stad Aalst tegen eind dit jaar wil invoeren zal vrachtverkeer zwaarder dan 7,5 ton bannen uit het stadscentrum. Niet 3,5 ton dus, zoals de stad eerst van plan was. Schepen van Mobiliteit Jean-Jacques De Gucht (Open Vld) bevestigt de aanpassing van de plannen: “3,5 ton, daar vallen ook bestelwagens onder. Dat kan niet de bedoeling zijn”, zegt hij. Unizo schaart zich achter de plannen.\n\nEr was lang sprake van een tonnagebeperking voor al het verkeer dat zwaarder is dan 3,5 ton, maar de stad past die maatregel nu aan. Het wordt een tonnagebeperking met een ondergrens van 7,5 ton. “Dat omvat alle vrachtwagens, maar niet de bestelwagens. 3,5 ton heb je vrij snel en dat zou betekenen dat geen enkele bestelwagen de stad nog in kan. Dat is niet de bedoeling”, zegt schepen van Mobiliteit De Gucht (Open Vld).\n\nFreek Van Neck van zelfstandigenorganisatie Unizo vindt dat een positieve evolutie. “Het is positief dat het bestuur nu al rekening houdt met een aantal van onze verzuchtingen: zo geldt de tonnagebeperking niet voor gevaarlijk transport en voor betonleveringen. Bovendien zou de beperking verminderd worden naar 7,5 ton in plaats van 3,5 ton, zoals aanvankelijk voorzien. Ook positief is dat de adviesraad KMO en Industrie verder zal betrokken worden bij de verdere uitrol van het reglement en dat zal broodnodig zijn. Zo zullen het voorzien van voldoende randparkings voor de vrachtwagens, een slimme signalisatie, een sensibiliseringscampagne en de handhaving van het besluit belangrijk zijn om de maatregel, die bij voorkeur kan ingekapseld worden in een breder verkeersveiligheidsplan, te doen slagen”, besluit Freek Van Neck.\n\nNiet halsoverkop\n\nVoorzitter Freek Van Neck zegt dat ondernemers begrip hebben voor de tonnagebeperking. “We hebben uiteraard begrip voor de omstandigheden die geleid hebben tot het invoeren van deze maatregel, namelijk het spijtig ongeval op 11 december 2019, waarbij een kind op de Tereos-site om het leven kwam. Ook voor de ondernemers is de veiligheid van onze schoolgaande jeugd en van andere zwakke weggebruikers van primordiaal belang”, zegt hij.\n\nUnizo staat achter de beslissing om de tonnagebeperking nog niet in te voeren op 1 juni. “De adviesraad vindt dat de maatregel niet halsoverkop mag worden ingevoerd en daarom schaart zij zich achter het uitstel. De raad zou liever hebben dat er een bredere visie zou ontwikkeld worden en dat de maatregel zou gekaderd worden in een volledige aanpak van de verkeersveiligheid in een globaal verkeersveiligheidsplan dat kan ingevoerd worden, bijvoorbeeld samen met de invoering van een circulatieplan”, vervolgt Freek Van Neck, die hoopt dat het verzamelen van data over de verkeersstromen en onderzoek naar de impact op bedrijven kunnen bijdragen tot de oplossing van het probleem.","Freek Van Neck (Unizo): “Goed dat tonnagebeperking van 7,5 ton wordt ingevoerd, niet van 3,5 ton”"
5ece2c3f39af22b369c3ac21,https://www.knack.be/nieuws/belgie/vlaamse-rechters-zijn-negen-keer-strenger-op-vlak-van-asielrecht/article-news-1603313.html,2020-05-27T04:46:05.000Z,"De Vlaamse rechters tonen zich bij de toepassing van het asielrecht negen keer strenger dan hun Franstalige collega's. Dat blijkt uit het activiteitenverslag van de Raad voor Vreemdelingenbetwistingen (RvV), zo meldt de krant L'Echo woensdag.\n\nHet is de eerste keer in tien jaar dat de RvV statistieken per taalrol publiceert. Uit die data blijkt dat Franstalige rechters negen keer sneller het statuut van vluchteling toekennen. Volgens die gegevens resulteerde van 2017 tot en met 2019 in Vlaanderen 92,44 procent van de beroepsprocedures in een verwerping. Bij Franstalige rechters was dat maar 70,81 procent.\n\nIn diezelfde periode leidde 1,20 procent van die procedures bij de RvV in Vlaanderen tot een erkenning van het vluchtelingenstatus. Aan Franstalige kant liep dat op tot 12,18 procent. 'Er is geen noemenswaardig verschil tussen de taalkundige rollen op het vlak van regularisaties, visumaanvragen en gezinshereniging. Maar voor het asielrecht is het verschil onbetwistbaar', zegt Serge Bodart, eerste voorzitter van de RvV. Een verklaring voor het verschil kan niet worden gegeven.\n\nHet is de eerste keer in tien jaar dat de RvV statistieken per taalrol publiceert. Uit die data blijkt dat Franstalige rechters negen keer sneller het statuut van vluchteling toekennen. Volgens die gegevens resulteerde van 2017 tot en met 2019 in Vlaanderen 92,44 procent van de beroepsprocedures in een verwerping. Bij Franstalige rechters was dat maar 70,81 procent. In diezelfde periode leidde 1,20 procent van die procedures bij de RvV in Vlaanderen tot een erkenning van het vluchtelingenstatus. Aan Franstalige kant liep dat op tot 12,18 procent. 'Er is geen noemenswaardig verschil tussen de taalkundige rollen op het vlak van regularisaties, visumaanvragen en gezinshereniging. Maar voor het asielrecht is het verschil onbetwistbaar', zegt Serge Bodart, eerste voorzitter van de RvV. Een verklaring voor het verschil kan niet worden gegeven.",Vlaamse rechters zijn negen keer strenger op vlak van asielrecht
5ece2c3f39af22b369c3ac22,https://www.knack.be/nieuws/boeken/broer-van-duppen-over-een-andere-pvda/article-longread-1603013.html,2020-05-26T19:00:05.000Z,"Uit het leven van Guust Van Mol, zo luidt de ondertitel van het nieuwste boek van Louis van Dievel, De dokter is uw vriend niet. In werkelijkheid heet 'Guust Van Mol' Jan Van Duppen. Hij militeerde voor de PVDA, werd parlementslid voor de SP.A en verloor vervolgens zijn linkse geloof.\n\nWie in Vlaanderen de naam Van Duppen laat vallen, heeft het meestal over de onlangs overleden PVDA-dokter Dirk Van Duppen (1956-2020). Nadat vorige zomer een agressieve pancreaskanker werd vastgesteld, liet hij door Thomas Blommaert van uitgeverij Epo zijn levensverhaal optekenen, Zo verliep de tijd die mij toegemeten was. In dat boek was Dirks oudere broer Jan een van de belangrijkste nevenfiguren. Dat was niet onlogisch: Jan ging Dirk voor in het linkse engagement, in de studie van Karl Marx, in het lidmaatschap ook van Alle Macht aan de Arbeiders (Amada), vanaf 1979 Partij van de Arbeid geheten. En pas nadat de twee broers in hun jonge jaren elk in allerlei Kempense fabrieken hadden gewerkt, gemiliteerd en geageerd, besloten ze beiden om aan de universiteit van Antwerpen geneeskunde te studeren. Daar begonnen hun wegen uiteen te lopen. Dirk bleef tot zijn dood bij de PVDA en bij Geneeskunde voor het Volk. Jan haakte in 1986 af. Politiek, maar niet als dokter: hij heeft tot 2014 gewerkt als huisarts, eerst in Turnhout en daarna in de grootstedelijke en zeer multiculturele context van Rotterdam.\n\n...\n\nWie in Vlaanderen de naam Van Duppen laat vallen, heeft het meestal over de onlangs overleden PVDA-dokter Dirk Van Duppen (1956-2020). Nadat vorige zomer een agressieve pancreaskanker werd vastgesteld, liet hij door Thomas Blommaert van uitgeverij Epo zijn levensverhaal optekenen, Zo verliep de tijd die mij toegemeten was. In dat boek was Dirks oudere broer Jan een van de belangrijkste nevenfiguren. Dat was niet onlogisch: Jan ging Dirk voor in het linkse engagement, in de studie van Karl Marx, in het lidmaatschap ook van Alle Macht aan de Arbeiders (Amada), vanaf 1979 Partij van de Arbeid geheten. En pas nadat de twee broers in hun jonge jaren elk in allerlei Kempense fabrieken hadden gewerkt, gemiliteerd en geageerd, besloten ze beiden om aan de universiteit van Antwerpen geneeskunde te studeren. Daar begonnen hun wegen uiteen te lopen. Dirk bleef tot zijn dood bij de PVDA en bij Geneeskunde voor het Volk. Jan haakte in 1986 af. Politiek, maar niet als dokter: hij heeft tot 2014 gewerkt als huisarts, eerst in Turnhout en daarna in de grootstedelijke en zeer multiculturele context van Rotterdam. Over dat aparte politieke parcours van de ándere Van Duppen gaat De dokter is uw vriend niet. Overigens is Dirk ook in het boek over Jan zeer aanwezig, zij het als Johan Van Mol, de broer van Guust Van Mol - dat is dan weer Jan Van Duppen. Uitgeverij Vrijdag presenteert het boek als een biografictie. De auteur is niet Jan Van Duppen, maar Louis van Dievel. De jonge Van Duppen (°1953) sloot zich aan bij de Marxistisch-Leninistische Beweging (MLB), de studentenorganisatie van Amada-PVDA. De even oude Louis van Dievel frequenteerde dan weer trotskistische clubs. Trotskisten en leninisten/stalinisten/maoïsten waren elkaars bitterste aartsvijanden. Jan Van Duppen erkent in een gesprek met Knack 'dat het niet evident is om een trotskist dit boek te laten schrijven. Trotskisten hebben namelijk een groot nadeel ten opzichte van ex-maoïsten en ex-stalinisten: ze hoefden nooit te leren leven met de wetenschap dat ze ooit geloofd hebben in een gruwelijke leugen. Voor trotskisten is wat er ooit fout is gelopen met het communisme altijd de schuld van anderen, met Jozef Stalin en Mao Zedong voorop. Maar nooit van Leon Trotski.' Daarom kijken veel ex-trotskisten nog altijd neer op voormalige stalinisten: 'Ook Louis kon zich moeilijk voorstellen dat (ex)-stalinisten in staat zijn om zelfstandig te denken. Het heeft hem tijd gekost om te accepteren dat ik ooit zélf een argumentatie heb ontwikkeld waarom ik brak met de PVDA. Zijn feitenselectie is mee gekleurd door zijn visie op de PVDA. Het is dus zíjn overzicht, zíjn boek. Vandaar dat het goed is dat ik ""Guust Van Mol"" heet. Dat ben ik niet, dat is zíjn personage.' 'Dit is een roman', schrijft ook Louis van Dievel in zijn voorwoord. Dat is eigenlijk niet waar. Meer dan 300 pagina's lang volgt de lezer tot in de details het leven van Jan Van Duppen. Op de selectie van gebeurtenissen na, is er geen draai gegeven aan de levensloop, er werd niets literairs gedaan met de ideeën of het karakter van het hoofdpersonage. Guust Van Mol plakt op Jan Van Duppen. Er is geen spoor van echte 'fictie' in deze biografictie, behalve dan de vaststelling dat een boek nooit voor honderd procent de weergave kan zijn van de werkelijkheid. Een lezer vraagt zich dan af: waarom werd De dokter is uw vriend niet niet uitgegeven in de vorm van memoires, of een down-to-earth biografie? In elk geval is dit insiderrelaas over de jonge jaren van Amada en de PVDA een brok recente Vlaamse geschiedenis dat voor het eerst met zo veel details wordt opgetekend. Jan Van Duppen werd in de volle babyboomperiode geboren in Gierle. Zelfs in zo'n katholiek Kempendorp gingen de sixties niet ongemerkt voorbij. De onderwijzerszoon was een intelligente, leeshongerige maar vooral rebelse tiener die na een paar jaar weggestuurd werd uit het deftige college van de jezuïeten in Turnhout. Hij moest zijn middelbare school voltooien in de Rijksnormaalschool in Lier, als intern. Daar leerde hij roken, Jean-Paul Sartre en Albert Camus lezen, en vooral: hij ontdekte het linkse Werksentrum - in de nadagen van 1968 was zelfs de spelling progressief. Van Dievel omschrijft dat Werksentrum als 'een plek waar cursussen worden gegeven, waar acties tegen de Vietnamoorlog worden beraamd, waar Herbert Marcuse wordt gelezen, waar seksuele voorlichting wordt verstrekt, waar de wereld groter blijkt te zijn dan de Kempen.' De man die het Werksentrum openhield, stond bekend als 'de Lenin van Lier'. Vanuit Lier reden ze op een dag in 1969 in een volle deux-chevaux naar Antwerpen, naar het hoofdkwartier van een piepjonge partij die vanaf september 1970 Alle Macht aan de Arbeiders (Amada) zal heten. Aan de muur hingen vijf posters, made in China: portretten van Karl Marx, Friedrich Engels, Vladimir Lenin, Jozef Stalin en Mao Zedong. Voor het eerst hoorden ze een kettingrokende jongeman een taaie marxistische lezing geven. IJverig noteerde Jan Van Duppen wat werd gezegd: hij was ter plaatse verkocht aan - of beter: bekeerd tot - de nieuwe leer. Achteraf is vaak gezegd dat de jonge Amada-leden eigenlijk typische zonen en dochters van het katholieke Vlaanderen waren, linkse opvolgers van de missionarissen van voorheen. Het wezen van hun communisme was niet gericht op de verbetering van de materiële welstand van de arbeiders. Het waren wereldverbeteraars, bereid om het gevecht aan te gaan om de communistische heilstaat in te voeren. Niet toevallig noemden oude KP'ers de jonge maoïstische concurrenten 'de pastoors van Amada'. Jan Van Duppen herkent in het verhaal van zijn generatie de analyse van de Franse historicus François Furet, zelf een ex-communist: 'Altijd zullen er mensen zijn die zich aangesproken zullen voelen door de communistische heilsleer, omdat het object van het communisme nooit zal verdwijnen, en dat is schuld. ' Van Duppen beaamt dat: 'Wij zagen ons, westerlingen, als de dragers van de erfzonde van alles wat er wereldwijd fout liep. De oorlog in Vietnam en Laos was eigenlijk ook onze verantwoordelijkheid. Daarom gingen wij op kerstnacht, terwijl onze dorpsgenoot Louis Neefs in de kerk van Gierle Susa Nina zong, het kerststalletje vol plakken met anti-Vietnamposters met daarop Amerikaanse B-52-bommenwerpers. Wij waren niet de enigen die verblind waren door dat ""verwante geloof"". Je zag het ook opduiken in Nederland, Duitsland, Frankrijk en Italië, en zeker in Scandinavische landen als Zweden en Noorwegen. Terwijl in heel West-Europa de welstand boomde, begonnen radicale jongeren te geloven in marxistische verklaringsschema's die uitlegden dat het kapitalisme alleen maar meer miserie betekende.' Het engagement van Jan (en later ook Dirk) Van Duppen was haast grenzeloos. In de jaren voordat ze allebei zouden beslissen om voor arts te studeren, werkten en militeerden ze in de smerigste fabrieken van de Antwerpse en Limburgse Kempen. Jan onder meer bij Glaverbel in Mol, munitiefabriek PRB in Balen, astbestcementfabriek John Manville in Mol en de mijn van Beringen. In de jonge jaren zeventig was het inkomen van de Vlaamse werkman hoger dan ooit, maar de arbeidsomstandigheden waren nog altijd ontstellend. Jan Van Duppen: 'Ondanks Marx' Verelendungstheorie, die leert dat de arbeiders altijd meer uitgebuit worden, zagen onze collega's in de fabriek zichzelf niet als een misbruikt proletariaat. Die kerels waren rijker dan de gemiddelde academicus, zeker als - zoals in de mijnen gebeurde - bij het feest van Sint-Barbara de productiepremies in het zwart werden uitbetaald. Ze bouwden een huis, hadden een eigen auto en vertelden over hun zomerse reis naar één of ander strand. Ze hadden geen boodschap aan onze revolutionaire Amada-pamfletten.' Dat neemt niet weg dat Amadezen al snel een begrip werden in Vlaanderen - kerels die door hun militantisme de goegemeente angst inboezemden en door hun radicale actiebereidheid voor hoofdbrekens zorgden bij bedrijfsleiders, politici en orde- en inlichtingendiensten. In mei 1975 wijdde Knack zijn cover aan de revolutionaire jeugd. Bij het artikel staat een foto van grimmige mannen met lange haren, baarden en vlaggen, de linkervuist gebald omhoog. De stoere kerel rechts, met verwaaide haarbos en de zonnebril uitdagend op de neus, is de jonge Jan Van Duppen. Een partij als Amada trok natuurlijk stevige kerels aan, anders was het leven als jonge revolutionair niet vol te houden. Bij de redactie van het PVDA-partijblad Solidair had Jan Van Duppen de jonge econoom Gérard Roland als collega. Na zijn afscheid bij de PVDA doctoreerde Roland aan de Université Libre de Bruxelles. Nadien week hij uit naar de Verenigde Staten en volgde hij aan Berkeley de latere Nobelprijswinnaar Joseph Stiglitz op. Sindsdien heeft Gérard Roland zelf naam gemaakt als een van de meest prominente economen van deze tijd. Naar buiten toe was de PVDA een extreemlinkse partij. Intern, zo bezweert Van Duppen, 'had de PVDA alle kenmerken van een sekte'. Partijvoorzitter Ludo Martens was 'de sekteleider'. 'Hij was een figuur met een zeker charisma, een begenadigd spreker en een onovertroffen manipulator. Hij kon als geen ander vergaderingen naar zijn hand zetten, of iemand die hem tegensprak tot de grond afbreken - of beter: láten afbreken, want er was altijd wel een luitenant die de vieze klussen voor hem opknapte.' Toch heeft Jan Van Duppen ook 'één positieve waardering' over voor Ludo Martens: 'Martens heeft Amada en de PVDA ervan afgehouden om te kiezen voor geweld en terreur. Nochtans waren er in die ""jaren van lood"" overal in Europa links-radicale sjarels die dat wel zagen zitten, naar het voorbeeld van de Rote Armee Fraktion in Duitsland, de Brigate Rosse in Italië en de Cellules Communistes Combattantes (CCC) bij ons. Die geloofden in de onzalige theorie van Che Guevara, dat een kleine kern met gerichte, gewelddadige acties een heel land in brand kon steken en zo het hele kapitalisme kon aanvallen. Martens geloofde daar niet in, en legde ons uit dat het enige effect van zo'n terreur kon zijn dat de arbeidersklasse nog verder van de aanslagplegers zou vervreemden - wat ook waar is gebleken. Hij zorgde er dus voor dat Amada altijd ver weg bleef van guevaristische avonturen. Helaas zie ik dat er vandaag bij de PVDA opnieuw gedweept wordt met Che Guevara.' Dat betekent niet dat de partij geweldloos was. De PVDA zegde graag haar steun toe wanneer 'massa's geweld wilden gebruiken', bijvoorbeeld bij een staking. Van Duppen: 'Ik herinner mij een mijnstaking waarbij Luc Cieters - tegen de partij-orders in - een groep mijnwerkers heeft belet om dynamietstaven te gooien over de muur van de rijkswachtkazerne in Hasselt. Ik hoef u niet uit te leggen voor welke ramp Cieters iedereen toen heeft behoed. De mijnwerkers waren razend van woede én ze waren dronken. De rijkswachters waren doodsbang en in staat om te schieten op alles wat bewoog. Zonder Cieters zouden er die dag doden zijn gevallen. Hij is vanwege zijn ongehoorzaamheid uit de partij gezet.' Dan was er nog de grote, uiterst gewelddadige confrontatie in 1975 tussen Amada en de extreemrechtse Vlaamse Militanten Orde (VMO) van Bert Eriksson. Beide groepen hebben op de Leuvense Bondgenotenlaan een ware veldslag uitgevochten - tegen elkaar en tegen de rijkswacht. Van Duppen: 'Wij hadden onze actie met militaire precisie voorbereid. Tijdens de voorbereiding had ik de euvele moed om de vraag te stellen die op ieders lippen brandde. Wat moesten we eigenlijk doen met een VMO'er als we die afgezonderd hadden: doodslaan of laten lopen? Kreeg ik mij daar kritiek over defaitisme, gebrek aan verantwoordelijkheidszin, zelfs ei zo na lafheid oog in oog met de vijand.' Van partijleden werd totale overgave verwacht, ook financieel. Tot vandaag maakt de PVDA er zelfs een punt van dat de eigen mandatarissen niet meer verdienen dan een modaal arbeidersloon. Jan Van Duppen lacht schamper: 'Net zoals bij George Orwell waren niet alle dieren even gelijk. Er zijn altijd partijleden geweest die minder hoefden af te dragen dan anderen. De dokters hebben altijd een hoger loon ontvangen dan ""gewone"" leden, want anders konden de groepspraktijken hun artsen niet aan zich blijven binden. En wat is eigenlijk een gemiddeld arbeidersloon? Raoul Hedebouw (huidig Kamerfractieleider, nvdr) sprak eerst van 1500 euro. Daarna werd dat 1700, nu hoor ik soms al 2000 euro. Stijgen de arbeiderslonen eigenlijk even snel?' Jan Van Duppen wordt nog altijd emotioneel als hij vertelt hoe de PVDA haar eigen mensen gebruikt - misbruikt. Hij haalt het voorbeeld van zijn broer Dirk aan: 'Het is niet bekend, maar toen ik aan het einde van mijn studie geneeskunde overwoog om de PVDA te verlaten, heeft Dirk een korte tijd eenzelfde beslissing overwogen. Bij de PVDA was het toen alle hens aan dek. Dirk wilde in Geel een groepspraktijk van Geneeskunde voor het Volk uit de grond stampen, maar men heeft hem en Lief (Lieve Seuntjens, Dirks echtgenote, nvdr) naar de Palestijnse vluchtelingenkampen in Beiroet gestuurd. Denk niet dat het er ginds altijd even heldhaftig toeging als nadien werd verteld. Ik kreeg zijn brieven. Daarin las je ook de angsten van Dirk en Lief, hun twijfel over ""de goede zaak"", en of het wel zinvol was wat ze ginds deden. Maar over de waanzin die in de vluchtelingenkampen regeerde, mocht de PVDA-achterban niets weten. Toen uitgeverij Epo hun brieven nadien uitgaf, is dat bijna allemaal weggecensureerd. Het moest een heldenverhaal zijn.' Epo-uitgever Thomas Blommaert heeft er geen idee van wat er toen is gebeurd: 'Ik was acht toen dat boek verscheen.' Hij heeft het Dagboek uit Beiroet recent nog gelezen toen hij zijn boek over Dirk Van Duppen schreef, en stelde vast dat het 'uitzonderlijk slordig is uitgegeven, vol tikfouten'. Blommaert: 'Zelfs de naam van coauteur Lieve Seuntjens staat fout - 'Seuntjes' - op de kaft. 'Ik vermoed dus dat eerder het omgekeerde is gebeurd van wat Jan Van Duppen zegt: dat de eindredactie - áls er al eindredactie is gebeurd - juist te weinig heeft ingegrepen in het oorspronkelijke manuscript zoals het de uitgeverij heeft bereikt, in plaats van te veel.' Er is ook goed nieuws voor wie op zijn honger zou blijven zitten. Thomas Blommaert: 'Mogelijk verschijnt er binnenkort een nieuwe, grondig herziene uitgave van dat boek.' Jan Van Duppen: 'Het werd nog erger toen een jaar later onze vriend Jan Cools in Beiroet werd ontvoerd. Dirk wist niet wat hij moest doen en belde mij. Ik zei hem: ""Jij hebt Jan naar ginds gezonden. Je móét hem terughalen, het maakt niet uit hoe."" Dirk vertrok naar Libanon, zijn echtgenote bleef achter met een kind van zes maanden. De familie was natuurlijk doodongerust, er ontstonden spanningen. Ik raadde Lief aan om steun te vragen aan Boudewijn D. (Deckers, nvdr), de eerste luitenant van Ludo Martens. Die weigert elke hulp. Integendeel. Weet je wat hij haar zei? ""Kameraad Lieve, kunt gij mij zeggen wat het zwaarste weegt, de Grote Revolutionaire Mijnstaking (op dat ogenblik staakten de mijnwerkers tegen de definitieve sluiting van de Limburgse mijnen, nvdr) of Jan Cools?"" Ze gebruikten Dirk en Jan als kanonnenvlees. Dat deden ze uiteindelijk als het erop aankwam met alle leden. Wie in de problemen kwam, liet men vallen. Er was niets menselijks aan.' Van Duppen zou de brutale kant van de partij zelf ondervinden nadat hij in 1986 de Partij van de Arbeid had verlaten. De leiders van de Antwerpse afdeling waarvan hij lid was, riepen in het cultureel centrum van Berchem de militanten samen. In een speciale zitting werd hen duidelijk gemaakt dat ex-kameraad Jan altijd al een kleinburgerlijke intellectueel was geweest (want hij las andere dan de aanbevolen boeken), een verrader van de arbeidersklasse (want hij was geneeskunde gaan studeren) en op de koop toe enkel uit was op persoonlijke bevrediging (want hij schreef om den brode in De Morgen de culinaire rubriek). Broer Dirk kon de vele aantijgingen niet meer aanhoren en verliet woedend de zaal. Hij werd enkele uren later gevolgd door zijn schoonzus, in tranen. Ze had net gehoord hoe een PVDA-kameraad, ter illustratie van de kleinburgerlijkheid van haar echtgenoot, vanaf de tribune 'onthulde' dat Jan een relatie had met een partijmilitante die de zaal niet onbekend was. Jans vrouw durfde hem pas tien jaar later over het incident vertellen. Hij kon haar toen pas uitleggen dat niets klopte van die roddel. Ook het leven aan de linkerzijde kan hard zijn. Niet dat het gras daarom groener is bij andere partijen. Jan Van Duppen bouwde in Turnhout een dokterspraktijk uit die gelieerd was aan de Socialistische Mutualiteiten. Als niet onpopulaire arts werd hij verkozen voor de SP.A, in 1999 in het Vlaams Parlement en in 2000 in de gemeenteraad van Turnhout. Ook dat werd een desillusie. Zijn afschuw achteraf voor de SP.A- leiding van die tijd was zo mogelijk nog intenser dan die voor de gewezen PVDA-kameraden. Dat blijkt althans uit de inhoud van een e-mail die hij ooit schreef over SP.A-voorzitter Steve Stevaert, en die letterlijk afgedrukt staat in het boek van Van Dievel. Daarin noemt Van Duppen Stevaert een 'rancuneuze intellectuelenhater', een 'sarcastische slachter van mensen en hun dromen', een 'vileine en achterbakse machtswellusteling', zelfs een 'nationaalsocialist', 'een potentiële fascistische politicus en demagoog'. Kortom: 'Een zeer gevaarlijk man.' In 2006 keerde een boze en verbitterde Jan Van Duppen de politiek definitief de rug toe. Hij had in 2004 al zijn dokterspraktijk in Turnhout moeten opgeven. Dat jaar ging hij als arts in een achterstandsbuurt in Rotterdam werken. Dáár gingen zijn ogen pas open. Overdag hoorde en zag hij bij zijn patiënten uitspraken en gedrag waarover hij 's avonds in zijn kamer bij een hospita een steekhoudende uitleg las in de boeken van Theodore Dalrymple, de Britse publicist die in Vlaanderen bekend werd gemaakt door Bart De Wever (N-VA). 'Ik heb in de beginperiode in Rotterdam veel gehad aan Dalrymple. Geen van mijn linkse ideeën over de sociaal zwakkeren, verslaafden, illegalen, immigranten, moslims, asielzoekers bleek te kloppen met de werkelijkheid van Rotterdam Zuid. Dalrymple heeft een andere, betere verklaring voor wat er misliep dan ""sociale achterstand"": het ging om sociale verslaving die aangekweekt werd en wordt door hulpverleners die goed willen doen, maar zich vooral goed willen voelen bij al dat goeddoen', zo zei hij tegen Van Dievel. Voortaan ziet Jan Van Duppen helderder dan ooit: 'De oorzaak bij de anderen, bij de samenleving leggen, dat is nu net marxisme.' Hij nam voorgoed afscheid van Marx' 'maakbaarheidsideologie waaraan zijn volgelingen zich te buiten gingen en gaan'. Het betekende de definitieve politieke breuk met zijn broer Dirk. Maar ook de sociaaldemocratische variant heeft voor Jan Van Duppen sindsdien afgedaan, dat 'zelfvervullend mechanisme van lijden en medelijden, van vals appel op solidariteit vanuit vermeend eigenbelang, wat op termijn het hele systeem van de verzorgingsstaat om zeep zal helpen.' Van Duppen weigert zijn eigen au-delà du marxisme te bestempelen als een ruk naar rechts. 'Het is niet omdat ik vaststel dat het linkse gedachtegoed failliet is dat ik daarom rechts ben.' Aan Louis van Dievel had Jan Van Duppen al uitgelegd dat hij niet meer op partijen stemt, maar op individuele kandidaten 'die mij nog niet al te veel ontgoocheld hebben of die ik wil steunen om bepaalde fenomenen te bestrijden'. Hij wil aan Knack een voorbeeld geven van een man die hem aangenaam heeft verrast. 'Ik had onlangs een zeer ontroerende ervaring met een politicus die ik nog niet kende. Als burgemeester van Antwerpen heeft Bart De Wever aangeboden om de urne van mijn broer Dirk een plaats te geven op het burgerlijk ereperk van het Schoonselhof, dus tussen de mannen en vrouwen die tijdens hun leven iets voor Antwerpen hebben betekend. Ik bedankte hem per e-mail. Daarop schreef Bart De Wever volgend antwoord: ""Ik verschilde erg met uw broer van mening, maar ik twijfelde nooit aan de oprechtheid van zijn engagement. Tevens heb ik hem op de gemeenteraad nooit een onvertogen woord horen spreken. Dirk had grote klasse als mens. Zijn plaats op het ereperk is dan ook meer dan verdiend.'"" Het is niet meteen het onderwerp van dit boek, maar soms heeft politiek niets te maken met links of met rechts.",Broer Van Duppen over een andere PVDA
5ece6475d2363dcea1d46ce0,http://feeds.nieuwsblad.be/~r/nieuws/snelnieuws/~3/JhQcoka6GSQ/dmf20200527_04972999,2020-05-27T09:55:43.000Z,"De Nederlandse webwinkel bol.com ontkent dat het gegevens van lokale winkeliers zou gebruiken om zijn eigen voorraad beter te kunnen verkopen. Het Vlaamse Parlementslid Maurits Vande Reyde (Open VLD) had dat dinsdag gesuggereerd, en waarschuwde Vlaamse winkels dan ook dat het niet zonder gevaar is om met bol.com in zee te gaan.\n\nDe Nederlandse webwinkel is deze maand een promotiecampagne gestart om Vlaamse winkels aan zich te binden. Zij kunnen hun producten ook via bol.com aanbieden en hebben zo een veel groter klantenbereik. Maar Vande Reyde zegt al klachten te hebben ontvangen van winkels die hun verkoop op het platform eerst zagen boomen en dan een onverklaarbare terugval kenden. “In de zoekresultaten bleken dan dezelfde producten opeens verkocht te worden door bol.com zelf”, zegt hij. Vande Reyde vermoedt dat het bedrijf de toegepaste algoritmes inzet voor eigen profijt.\n\nBol.com ontkent\n\nBol.com ontkent dat laatste. “Als wij data van lokale winkeliers zouden gebruiken om er zelf beter van te worden, hebben we op de lange termijn geen bestaansrecht, omdat lokale winkeliers dan niet bij ons willen verkopen”, klinkt het woensdag. Het bedrijf wijst er ook op dat meer dan de helft van de orders op zijn platform via een partner gebeuren. “Uiteindelijk werkt bol.com er naar toe om alleen zelf het assortiment aan te bieden dat niet of niet voldoende door lokale winkeliers wordt aangeboden”, klinkt het. Bol.com zegt dat het bij eventuele gaten in het assortiment (op basis van zoektermen, red.) zelfs eerst de partners de mogelijkheid biedt om deze artikelen aan te bieden.\n\nZelfde prijzen\n\nVande Reyde hekelt ook het feit dat lokale bedrijven die met bol.com in zee gaan aan heel wat voorwaarden moeten voldoen. Eén daarvan is dat ze voor hetzelfde product dezelfde prijs op bol.com moeten hanteren als op hun eigen website.\n\nDat ontkent bol.com niet, maar dat past volgens het bedrijf in het aanbieden van een performant platform aan ondernemers. “Consumenten rekenen op goede en eerlijke prijzen, het internet biedt daar transparantie en overzicht in. Als bol.com willen we daarin bijdragen” klinkt het.\n\nHet bedrijf wijst erop dat lokale handelaars de zogenaamde bemiddelingsbijdrage aan bol.com enkel moeten betalen als ze ook verkopen via het platform. “Als ze niets verkopen, betalen ze ons ook niets”. De bemiddelingsbijdrage beschouwt het bedrijf als een vorm van “marketing- en servicekosten”. Voor sommige erg goedkope artikelen, kan het dus beter zijn om enkel via de eigen webshop te verkopen, erkent bol.com.",Bol.com ontkent misbruik van gegevens van Vlaamse winkels om eigen voorraad beter te kunnen verkopen
5ece9cb85ef7ef9d483894d0,https://www.hln.be/wetenschap-planeet/milieu/wetenschappers-verwachten-intense-brandactiviteit-in-noordpoolgebied~aa044d77/,2020-05-27T16:22:00.286Z,"Wetenschappers verwachten intense brandactiviteit in noordpoolgebied HLA\n\n27 mei 2020\n\n18u22\n\nBron: Belga 0 Milieu Na een ongewoon warme lente en het zien van warmteafwijkingen via satellietbeelden, verwachten wetenschappers van de Copernicus atmosfeermonitoringsdienst (CAMS) intense brandactiviteit in het noordpoolgebied. Dat bericht het CAMS woensdag.\n\nNu het boreale vuurseizoen op het noordelijk halfrond op gang komt, houden wetenschappers van de Copernicus atmosfeermonitoringsdienst (CAMS) de activiteit in de poolcirkel nauwlettend in de gaten, omdat satellieten actieve branden beginnen te detecteren. CAMS en andere wetenschappers vermoeden daarom dat er 'Zombie'-branden in het noordpoolgebied plaatsvinden. Door de afwezigheid van grondmetingen kan dit echter niet worden bevestigd, luidt het.\n\nNa de ongekende branden van vorig jaar in bepaalde gebieden van het noordelijk halfrond hebben de wetenschappers van CAMS door middel van data van het Global Fire Assimilation System (GFAS) een eerste blik geworpen op de bosbranden van de noordpoolcirkel in 2020. Dit systeem maakt gebruik van waarnemingen op basis van satellietsensoren om zo dagelijkse schattingen van de emissies en informatie over de intensiteit van de branden te bieden. Die worden vervolgens vergeleken met gemiddelden van voorgaande jaren om een beeld te vormen van de langere termijn. De onderzoekers hebben een redelijk normale brandactiviteit voor de regio waargenomen, die naar verwachting in de komende weken zal toenemen naarmate het seizoen vordert.\n\n""Dankzij de klimaatgegevens weten we dat de regio's van de poolcirkel die in 2019 het meest door branden werden getroffen, een warmere en drogere oppervlakte hadden, wat de ideale omgeving is om branden verder te laten aanwakkeren en brandend te houden"", legt Mark Parrington, Senior Scientist en bosbrandenexpert, uit. Signalen dat 'Zombie'-branden in de poolcirkel opnieuw opgelaaid zouden zijn, zijn redenen voor bezorgdheid omdat de bosbranden van vorig jaar in de regio ongekend waren en er in juni 2019 naar schatting 50 megaton kooldioxide werd uitgestoten. Dat is het equivalent van de totale jaarlijkse uitstoot van Zweden, aldus CAMS.",Wetenschappers verwachten intense brandactiviteit in noordpoolgebied
5ece9cb95ef7ef9d483894fd,https://www.hln.be/reizen/deze-technologische-vernieuwingen-op-luchthavens-kunnen-we-misschien-overhouden-aan-de-coronacrisis~ab9c5a47/,2020-05-27T15:40:00.000Z,"Deze technologische vernieuwingen op luchthavens kunnen we misschien overhouden aan de coronacrisis Joeri Vlemings\n\n27 mei 2020\n\n17u40\n\nBron: CNBC 4 Reizen De coronapandemie verplicht luchthavens naar vernieuwingen te zoeken om reizen ook in deze tijden zo veilig mogelijk te laten verlopen. Dat kan voor reizigers blijvende voordelen met zich meebrengen. Wie wenst er bijvoorbeeld niet om overal veel minder lang in de rij te staan? Dit ligt er misschien allemaal in het vooruitzicht, volgens experts die CNBC sprak.\n\nLuchthavens zullen door de coronapandemie sneller moeten inzetten op allerlei toepassingen van de contactloze technologie. “We zien nu in vijf maanden tijd de innovatie van vijf jaar, en veel van die impact zal blijven”, voorspelt Ibrahim Ibrahim, die aan het hoofd staat van het in luchthavens gespecialiseerde consultancybedrijf Portland Design in Londen. Volgens Ibrahim worden de contactloze check-in, securitycontrole en boarden in versneld tempo ingevoerd. Gezichtsherkenning en oogscans vervangen paspoortcontroles.\n\nDe internationale luchthaven van Hartsfield-Jackson Atlanta in Georgia was eind 2018 de eerste in de VS om een biometrische terminal te installeren. Uit onderzoek blijkt dat 72 procent van de klanten het biometrische boarden verkoos boven het traditionele. Luchtvaartmaatschappij heeft de gezichtsherkenning intussen uitgebreid naar de luchthavens van Detroit, Minneapolis en Salt Lake City. United Airlines test in San Francisco, Washington Dulles en Houston. Elders in de wereld gebeurt dat in Canada, Japan, Italië, Spanje en IJsland.\n\nOok smartphones zullen een belangrijke rol spelen in het contactloze reizen en zullen fungeren als afstandsbedieningstoestel. Vandaag kan je al inchecken of je bagage droppen via je smartphone, zonder andere voorwerpen aan te moeten raken, maar op langere termijn zal je hele digitale identiteit opgeslagen worden op je mobieltje”, voorspelt Andrew O’Connor van Sita, een technologische luchtvervoersfirma. Sita ziet in de toekomst passagiers die de hele tijd in beweging zijn op de luchthaven en van wie de identiteit in enkele seconden kan worden geverifieerd. Die ‘Smart Path’-technologie wordt nu al toegepast in luchthavens van grootsteden als Athene, Brisbane, Doha, Muscat, Orlando, Miami en Boston.\n\nOm rijen wachtenden aan de gates te vermijden, zouden reizigers via hun telefoon opgeroepen kunnen worden om naar de gate te komen. Nu staan we allemaal te vroeg bij de gate, vindt Devin Liddell, een andere expert. Volgens hem zal Covid-19 luchthavens dwingen om andere manieren van verzamelen te vinden voor het boarden.\n\nSecurity\n\nAltijd een moment om zo vlug mogelijk door te komen op een luchthaven: de security. Schoenen en broekriemen uit, om ze samen met handtassen en laptops in de telkens opnieuw te hergebruiken bakken, vol met kiemen, te laden. Niet meteen hygiënisch in coronatijden. Hoe kan dit anders? Een van de opties is om ‘op afspraak’ te werken. Dat gebeurt al op de internationale luchthaven van Montréal–Trudeau, waar passagiers zelf hun screening boeken. Je zou ook ‘vlotte doorgang-pasjes’ in het leven kunnen roepen, naar analogie met pretparken, aldus luchthavenexpert Tim Hudson aan CNBC. “Met behulp van slimme technologie zou de luchthaven passagiers een speciaal tijdslot kunnen toewijzen om de zone van de veiligheidscontrole te betreden”, aldus Hudson. Zo kan de luchthaven de mensenstroom zelf spreiden.\n\nOpnieuw kunnen biometrische gegevens de procedures versnellen, maar dan moeten passagiers ook bereid zijn meer persoonlijke data prijs te geven, zegt Hudson. En dan rest er nog altijd het probleem van de bagage. Andere technologieën - zoals computertomografie die met algoritmes en het creëren van 3D-beelden onder meer explosieven kan spotten - zouden dit kunnen aanpakken. Bagage zal in de toekomst waarschijnlijk automatisch ontsmet worden op de transportband bij het inchecken. Voor handbagage zullen mogelijk technieken met UV-stralen of met verneveling worden ontsmet. Het is zelfs niet uitgesloten dat passagiers in een cabine van kop tot teen zullen worden gedesinfecteerd alvorens aan boord van een vliegtuig te stappen.\n\nLees ook: Openen van grenzen zit in stroomversnelling: dit is jouw vakantieland van plan (+)",Deze technologische vernieuwingen op luchthavens kunnen we misschien overhouden aan de coronacrisis
5ece9cbcf19fad557691da9f,https://www.tijd.be/r/t/1/id/10229521,2020-05-27T16:00:01.000Z,"Facebook-topman Mark Zuckerberg en zijn echtgenote stoppen 110.000 dollar in de opensourcesoftware van professor Yvan Saeys voor 'single cell'-analyses. 'Wij werken al met farmabedrijven voor toepassingen.'\n\nHet labo van professor Yvan Saeys, verbonden aan het Vlaams Instituut voor Biotechnologie (VIB) en de UGent, krijgt een van de 23 beurzen die het 'Chan Zuckerberg Initiative', het filantropisch fonds van Facebook-topman Mark Zuckerberg en zijn vrouw Priscilla Chan, uitreikt aan opensourcesoftware voor celonderzoek.\n\nIn totaal trekken Zuckerberg en Chan 3,8 miljoen dollar uit, waarvan 110.000 dollar naar professor Saeys en zijn team vloeit. 'We ontwikkelden software die grote hoeveelheden biomedische data op 'single cell'-niveau kan onderzoeken en zo dus patronen in celontwikkeling kan helpen blootleggen', zegt Saeys.\n\nMet onze software kan je patronen in celontwikkeling blootleggen. Yvan Saeys Professor VIB-UGent\n\n'Denk aan verschillende types van leukemie, een vorm van bloedkanker waarbij er iets schort aan de ontwikkeling van cellen, waardoor die een abnormaal ontwikkelingspad volgen. Met onze technologie krijg je een beter zicht op die abnormale celontwikkeling en de mogelijke oorzaken van een aandoening, waardoor je gerichtere therapieën kan ontwikkelen.'\n\n'Daarnaast weten we ook dat stamcellen een constante bron van bloedcellen zijn, maar weten we nog niet hoe dat proces heel precies verloopt. Met software als de onze kan je zulke celontwikkeling meer in detail bekijken en beter begrijpen.'\n\nMenselijke celatlas\n\nEen centraal element in de software van Saeys is dat de broncode publiek toegankelijk is. Zo werkt hij samen met onderzoekers en farmabedrijven, die met de technologie cellen in kaart brengen die bij aandoeningen een rol spelen en er vervolgens medicatie voor proberen te ontwikkelen. 'Het grote voordeel van opensourcesoftware is dat je die voortdurend kan verbeteren dankzij de feedback van andere wetenschappers.'",Mark Zuckerberg sponsort Vlaamse celonderzoeker
5ece9cbdd87e032f10cc6a0d,https://www.knack.be/nieuws/belgie/als-we-willen-dat-burgers-het-contactonderzoek-vertrouwen-dan-zal-privacy-gerespecteerd-moeten-worden/article-opinion-1603557.html,2020-05-27T14:27:05.000Z,"'Maak van dit monster genaamd corona-databank een helder en transparant instrument', schrijft Kati Verstrepen van de Liga Voor Mensenrechten naar aanleiding van de discussie over het contactonderzoek in de strijd tegen het coronavirus.\n\n'Dit is een verregaande en bij ons nooit geziene inbreuk op de privacy.' Het zijn dit keer niet mijn woorden, maar die van David Stevens. Hij is voorzitter van de Gegevensbeschermingsautoriteit (GBA), de vroegere Privacycommissie, en zijn woorden hebben betrekking op het wetsvoorstel rond de databank van Sciensano. Daarin komen alle gegevens van mensen die mogelijks besmet zijn met het coronavirus. Oh, hoor ik u denken, is dat nu nog steeds niet in orde? Of, zijn ze daar bij die GBA niet wat aan het muggenziften?\n\nEen maand geleden uitte de GBA een eerste grote kritiek op het Koninklijk Besluit (KB) dat betrekking heeft op de, toen nog op te richten, centrale databank. Daarin komen gegevens van alle burgers van dit land terecht, die mogelijk in contact kwamen met een besmet persoon. Ook de data van mensen met wie ze zelf contact hebben gehad, worden vervolgens opgeslagen in de databank. De GBA was van mening dat het KB veel te vaag was rond een aantal fundamentele zaken: wat is het doel van de databank, welke gegevens worden opgenomen en hoelang worden ze bewaard? Conclusie: privacywaakhond GBA stuurde dit KB terug naar af, met de boodschap aan de politici: maak uw huiswerk opnieuw.\n\nAls we willen dat burgers het contactonderzoek vertrouwen, dan zal privacy gerespecteerd moeten worden.\n\nIntussen tikte de klok verder. Het contactonderzoek ging van start en het systeem kampte van bij het begin met heel wat kinderziektes. Bovendien bleek ook al vrij snel dat de burgers van dit land niet zomaar bereid zijn om veel te vertellen aan de contactspeurders. Zou er een link kunnen zijn? Vertrouwt de burger de overheid onvoldoende?\n\nHet wetsvoorstel is nu herwerkt. Maar wat blijkt? De GBA maakt er opnieuw brandhout van. Want, redeneren ze, het nieuwe wetsvoorstel blijft vaag en slecht leesbaar en het is opnieuw heel onduidelijk waarom er allerlei privacygevoelige data moeten verzameld worden in die databank. We weten dus nog steeds niet waarom bepaalde gegevens opgevraagd worden, zoals het rijksregisternummer bijvoorbeeld, wat er met de gegevens zoal zal gedaan worden en wie er toegang heeft tot de databank. Conclusie van de GBA: dit wetsvoorstel houdt de deur open voor het gebruik van allerlei gegevens voor doeleinden die niet duidelijk omschreven zijn. Er is met andere woorden een groot gevaar voor een zogenaamde function creep, waarbij deze informatie gebruikt wordt voor andere doeleinden dan voorzien.\n\nTijdens een hoorzitting rond de databank eerder deze week, hoorden we als pro-argument dat er ruimte moet zijn in het wetsvoorstel. Men wil op technische basis kunnen beslissen of er meer gegevens nodig zijn of niet, zonder dat daar telkens het parlement voor nodig is. Net dit argument staat haaks op wat de GBA stelt in haar advies. Het is net ook dit soort redeneringen dat ons zorgen baart. Als men het vertrouwen van de bevolking in deze databank wil herstellen dan moet op voorhand bepaald worden welke gegevens nodig zijn. De mogelijkheid laten om dat later open te trekken lijkt te veel op het uitschrijven van een blanco cheque.\n\nOp 2 juni gaat het debat verder. Het is dan aan de politici van dit land om aan te geven of ze de privacy van hun burgers belangrijk vinden of niet. Maar als ze het vertrouwen van die burgers willen winnen, wat een absolute noodzaak lijkt, is er geen keuze. Als we willen dat de burgers vertrouwen hebben in deze contact tracing, dan zal de privacy van de burgers gerespecteerd moeten worden. Een andere optie is er niet. De GBA zegt het, net zoals wij dat al weken zeggen.\n\nHet is nog niet te laat, maar de klok tikt intussen wel verder. Daarom onze duidelijke oproep aan de politici: maak van dit monster genaamd corona-databank een helder en transparant instrument. De burgers van dit land verdienen beter en zullen u dankbaar zijn. En dan kunnen we samen vooruit in de strijd tegen het coronamonster.\n\n'Dit is een verregaande en bij ons nooit geziene inbreuk op de privacy.' Het zijn dit keer niet mijn woorden, maar die van David Stevens. Hij is voorzitter van de Gegevensbeschermingsautoriteit (GBA), de vroegere Privacycommissie, en zijn woorden hebben betrekking op het wetsvoorstel rond de databank van Sciensano. Daarin komen alle gegevens van mensen die mogelijks besmet zijn met het coronavirus. Oh, hoor ik u denken, is dat nu nog steeds niet in orde? Of, zijn ze daar bij die GBA niet wat aan het muggenziften? Een maand geleden uitte de GBA een eerste grote kritiek op het Koninklijk Besluit (KB) dat betrekking heeft op de, toen nog op te richten, centrale databank. Daarin komen gegevens van alle burgers van dit land terecht, die mogelijk in contact kwamen met een besmet persoon. Ook de data van mensen met wie ze zelf contact hebben gehad, worden vervolgens opgeslagen in de databank. De GBA was van mening dat het KB veel te vaag was rond een aantal fundamentele zaken: wat is het doel van de databank, welke gegevens worden opgenomen en hoelang worden ze bewaard? Conclusie: privacywaakhond GBA stuurde dit KB terug naar af, met de boodschap aan de politici: maak uw huiswerk opnieuw.Intussen tikte de klok verder. Het contactonderzoek ging van start en het systeem kampte van bij het begin met heel wat kinderziektes. Bovendien bleek ook al vrij snel dat de burgers van dit land niet zomaar bereid zijn om veel te vertellen aan de contactspeurders. Zou er een link kunnen zijn? Vertrouwt de burger de overheid onvoldoende?Het wetsvoorstel is nu herwerkt. Maar wat blijkt? De GBA maakt er opnieuw brandhout van. Want, redeneren ze, het nieuwe wetsvoorstel blijft vaag en slecht leesbaar en het is opnieuw heel onduidelijk waarom er allerlei privacygevoelige data moeten verzameld worden in die databank. We weten dus nog steeds niet waarom bepaalde gegevens opgevraagd worden, zoals het rijksregisternummer bijvoorbeeld, wat er met de gegevens zoal zal gedaan worden en wie er toegang heeft tot de databank. Conclusie van de GBA: dit wetsvoorstel houdt de deur open voor het gebruik van allerlei gegevens voor doeleinden die niet duidelijk omschreven zijn. Er is met andere woorden een groot gevaar voor een zogenaamde function creep, waarbij deze informatie gebruikt wordt voor andere doeleinden dan voorzien. Tijdens een hoorzitting rond de databank eerder deze week, hoorden we als pro-argument dat er ruimte moet zijn in het wetsvoorstel. Men wil op technische basis kunnen beslissen of er meer gegevens nodig zijn of niet, zonder dat daar telkens het parlement voor nodig is. Net dit argument staat haaks op wat de GBA stelt in haar advies. Het is net ook dit soort redeneringen dat ons zorgen baart. Als men het vertrouwen van de bevolking in deze databank wil herstellen dan moet op voorhand bepaald worden welke gegevens nodig zijn. De mogelijkheid laten om dat later open te trekken lijkt te veel op het uitschrijven van een blanco cheque. Op 2 juni gaat het debat verder. Het is dan aan de politici van dit land om aan te geven of ze de privacy van hun burgers belangrijk vinden of niet. Maar als ze het vertrouwen van die burgers willen winnen, wat een absolute noodzaak lijkt, is er geen keuze. Als we willen dat de burgers vertrouwen hebben in deze contact tracing, dan zal de privacy van de burgers gerespecteerd moeten worden. Een andere optie is er niet. De GBA zegt het, net zoals wij dat al weken zeggen. Het is nog niet te laat, maar de klok tikt intussen wel verder. Daarom onze duidelijke oproep aan de politici: maak van dit monster genaamd corona-databank een helder en transparant instrument. De burgers van dit land verdienen beter en zullen u dankbaar zijn. En dan kunnen we samen vooruit in de strijd tegen het coronamonster.","'Als we willen dat burgers het contactonderzoek vertrouwen, dan zal privacy gerespecteerd moeten worden'"
5ece9cbd5ef7ef9d48389588,https://www.hln.be/sport/wielrennen/wk-wielrennen/nog-steeds-geen-duidelijkheid-over-wk-wielrennen-in-aigle-en-martigny-zwitserland-evalueert-opnieuw-op-24-juni~a99b4032/,2020-05-27T13:28:00.000Z,"Nog steeds geen duidelijkheid over WK wielrennen in Aigle en Martigny: Zwitserland evalueert opnieuw op 24 juni Redactie\n\n27 mei 2020\n\n15u28 2 WK Wielrennen Kan het WK wielrennen blijven doorgaan in Aigle-Martigny? Het is nog altijd voer voor speculatie. De Zwitserse Conseil Fédéral bevestigde vandaag het verbod op massa-evenementen met meer dan 1.000 personen tot 31 augustus. Het WK wielrennen staat ingepland van 20 tot 27 september.\n\nVerdedigt Mads Pedersen zijn regenboogtrui op 27 september in Zwitserland of enkele weten later in het Midden-Oosten? De Zwitserse ‘Conseil Fédéral’ heeft geen uitsluitsel gegeven of het WK wielrennen eind september in de gemeenten Aigle en Martigny kan doorgaan zoals gepland staat op de nieuwe wielerkalender.\n\nZwitserland bevestigde wel het verbod op massa-evenementen tot eind augustus. Over september werden nog geen uitspraken gedaan. Evenementen tot 300 personen kunnen vanaf juni wel weer plaatsvinden. Op 24 juni komt er een nieuwe evaluatie. Naar alle verwachting volgt dan wel uitsluitel over het WK wielrennen.\n\nBij afwezighed van groen licht in Zwitserland werd de voorbije dagen voorzichtig gelonkt naar een WK in het Midden-Oosten, nog verder in het najaar. Zolang er geen beslissing is, staat de datum -en plaats - van het WK dan ook op losse schroeven.\n\nOok al omdat het voor bepaalde organisatoren goed uitkomt dat het WK zou worden verschoven. “De WK-data zijn grof wild, veel organisatoren azen erop. Het zou hen goed uitkomen mocht Aigle-Martigny daar verdwijnen. Dan komt er ruimte vrij, die zij kunnen inpikken”, aldus UCI-woorvoerder Yves Perret.\n\nLees ook:\n\nWereldkampioenschap in Zwitserland? Dat is nog altijd het plan",Nog steeds geen duidelijkheid over WK wielrennen in Aigle en Martigny: Zwitserland evalueert opnieuw op 24 juni
5ece9cbdd87e032f10cc6a17,https://www.knack.be/nieuws/belgie/microbioloog-herman-goosssens-over-vakantie-deze-zomer-blijf-in-europa/article-normal-1602987.html,2020-05-26T19:00:05.000Z,"Menige burger vraagt zich af waar het deze zomer heen moet. Welke vakantie is verantwoord? Microbioloog Herman Goossens zou eropuit trekken naar het Europese platteland.\n\n1. Valt er überhaupt te denken aan vakantie deze zomer?\n\n...\n\n1. Valt er überhaupt te denken aan vakantie deze zomer? Ja, maar het komt erop aan zo veel mogelijk binnen de eigen veilige bubbel te blijven en grote concentraties van mensen te vermijden. Volgens sommige studies zijn de superspreaders goed voor 80 procent van de besmettingen, en bijna al deze besmettingen gebeuren in gesloten, slecht geventileerde ruimtes. 2. Welk vervoermiddel zou u kiezen? Per fiets is ideaal, dat is leuk en gezond. De auto is ook een optie, treinen veel minder. Het risico op besmetting is groot, daar kunnen we niet omheen. Maskers zijn aangewezen. Over het vliegtuig zijn de meningen verdeeld - de wetenschappelijke data zijn niet eenduidig. Ook daar: maskers dragen. Met een camper op reis? Lijkt mij prima. Het zijn reizende appartementen. Maar ik hoor dat die allemaal al verhuurd zijn. 3. Welke logeerformule beveelt u aan? Pas op met campings of jeugdherbergen. Wegens veel volk, jongeren die begrijpelijkerwijs willen feesten, een algemene maatregelmoeheid. Airbnb lijkt me een goed plan, een hotelkamer evengoed. Die mensen hebben er alle belang bij dat ze zich strikt aan de regels houden, anders komt hun broodwinning in gevaar. Huisruil is een goede optie, ook dan blijf je in je bubbel. 4. Waarheen? Ik zou zo veel mogelijk wegblijven uit de steden en het platteland opzoeken. Ga naar plekken waar de bevolkingsdichtheid laag is, waar de pandemie geen grote brokken maakte. Vermijd drukke stranden en dijken. Hoed je voor drukke restaurants. Op een terras zitten is prima, maar met voldoende afstand. Musea? Ja, als je ziet dat ze het goed aanpakken. Staat er een flinke rij, dan zou ik er niet heen gaan. 5. En in termen van bestemmingen? Zelf zou ik voor Europa kiezen en zeker niet voor landen met onbetrouwbare pandemiecijfers of wankele gezondheidssystemen. Afrika, met inbegrip van Noord-Afrika, daar zou ik wegblijven. Idem dito voor Latijns-Amerika. Sommige Aziatische landen, zoals Japan en Taiwan, hebben het goed gedaan, maar voorlopig zijn we daar niet welkom. Ik weet niet of ze Belgische toeristen deze zomer zullen toelaten zonder voorafgaandelijke quarantaine.",Microbioloog Herman Goosssens over vakantie deze zomer: 'Blijf in Europa'
5eced4f4a3acd65fc4b8b94f,https://www.nieuwsblad.be/cnt/dmf20200527_04973489,2020-05-27T17:19:33.000Z,"Viroloog Marc Van Ranst is het er niet mee eens dat een inschattingsfout is gemaakt door de Belgische wintersporters die terugkeerden uit de Italiaanse skigebieden na de krokusvakantie niet in quarantaine te plaatsen. Hij reageert zo op de reportage van VRT-programma Pano die woensdagavond zal worden uitgezonden.\n\nUit de reportage blijkt dat veel van de eerste Belgische coronabesmettingen terug te leiden zijn naar één hotel in Noord-Italië. De reportagemakers werpen daarom de vraag op of die terugkeerders uit de Italiaanse skigebieden niet in quarantaine hadden moeten worden geplaatst.\n\n“Als je achteraf terugkijkt, met alle data die we nu hebben, dan moet je ‘ja’ zeggen. Daar is geen twijfel over mogelijk”, zegt Van Ranst in een reactie aan Belga. Hij meent wel dat het coronavirus dan op een andere manier ons land wel had bereikt. “Geen enkel ander land kon het tegenhouden.”\n\nMaar het is een andere vraag of de minister, of de regering, op dat moment voldoende info had om terugkeerders tot quarantaine te verplichten, zelfs al waren ze gezond. Van Ranst merkt daarbij op dat op dat moment al de raad gegeven was om de huisarts te bellen bij symptomen en thuis te blijven.\n\nData was niet voorhanden\n\nDe viroloog zegt dat zo’n quarantaine, in die epidemiologische situatie, verre van evident was. “Toen was nog niet bekend dat er positieve gevallen waren in de skigebieden. De dichtste besmettingshaard was driehonderd kilometer daarvandaan. Moest je op basis van die info beslissen of ze het land niet binnen mochten? Dan kan er ‘nee’ geantwoord worden.”\n\nVan Ranst, die de reportage overigens nog niet zelf heeft gezien, spreekt daarom tegen dat een inschattingsfout is gemaakt. “Het is pas een inschattingsfout als je het op basis van de info van dat moment anders had moeten doen.”\n\nLang wachten op resultaten\n\nIn de reportage komt ook een verhaal aan bod van een man die drie dagen moest wachten op het resultaat van een test en in die periode vermoedelijk verschillende anderen ongewild besmette. Dat kwam doordat zijn staal lang onderweg was. “Het kan dat we inderdaad stalen hebben moeten doorsturen naar een ander lab in Aalst, omdat we overladen waren”, zegt Van Ranst, die het referentielab in Leuven leidt. “Dat was het geval toen (microbioloog, nvdr) Herman Goossens opriep om meer te testen.”\n\nMinister van Volksgezondheid Maggie De Block (Open VLD) op haar beurt zegt dat het virus algemeen werd “onderschat”. “Wetende dat we alleen konden bouwen op de kennis die er was van een nieuw virus waarvan eerst gezegd werd dat het een milde griep was. Het is net iets meer besmettelijk. Nu blijkt wel dat dat een onderschatting was”, zegt ze in de reportage.",Hadden besmette skiërs geïsoleerd moeten worden? “Met info die toen voorhanden was? Geen inschattingsfout”
5eced4f53e7b3a22083ac7ee,https://www.hln.be/nieuws/binnenland/van-ranst-geen-inschattingsfout-dat-terugkeerders-italiaanse-skioorden-niet-geisoleerd-werden~a28bd9e8/,2020-05-27T18:24:00.000Z,"Van Ranst: “Geen inschattingsfout dat terugkeerders Italiaanse skioorden niet geïsoleerd werden” LH\n\n27 mei 2020\n\n20u24\n\nBron: Belga 128 Viroloog Marc Van Ranst is het er niet mee eens dat een inschattingsfout is gemaakt door de Belgische wintersporters die terugkeerden uit de Italiaanse skigebieden na de krokusvakantie niet in quarantaine te plaatsen. Hij reageert zo op de reportage van VRT-programma ‘Pano’ die vanavond wordt uitgezonden.\n\n\n\nPas je cookie instellingen Je cookie instellingen zorgen ervoor dat deze inhoud niet getoond wordt.Pas je cookie instellingen hier aan.\n\nUit de reportage blijkt dat veel van de eerste Belgische coronabesmettingen terug te leiden zijn naar één hotel in Noord-Italië. De reportagemakers werpen daarom de vraag op of die terugkeerders uit de Italiaanse skigebieden niet in quarantaine hadden moeten worden geplaatst.\n\n""Als je achteraf terugkijkt, met alle data die we nu hebben, dan moet je 'ja' zeggen. Daar is geen twijfel over mogelijk"", zegt Van Ranst in een reactie aan Belga. Hij meent wel dat het coronavirus dan op een andere manier ons land wel had bereikt. ""Geen enkel ander land kon het tegenhouden.”\n\n\n\nMaar het is een andere vraag of een minister, of de regering, op dat moment voldoende info had om terugkeerders tot quarantaine te verplichten, zelfs al waren ze gezond. Van Ranst merkt daarbij op dat op dat moment al de raad gegeven was om de huisarts te bellen bij symptomen en thuis te blijven.\n\nMoest je op basis van die info beslissen of ze het land niet binnen mochten? Dan kan er 'nee' geantwoord worden Marc Van Ranst\n\nDe viroloog zegt dat zo'n quarantaine, in die epidemiologische situatie, verre van evident was. ""Toen was nog niet bekend dat er positieve gevallen waren in de skigebieden. De dichtste besmettingshaard was driehonderd kilometer daarvandaan. Moest je op basis van die info beslissen of ze het land niet binnen mochten? Dan kan er 'nee' geantwoord worden.”\n\nVan Ranst, die de reportage overigens nog niet zelf heeft gezien, spreekt daarom tegen dat een inschattingsfout is gemaakt. ""Het is pas een inschattingsfout als je het op basis van de info van dat moment anders had moeten doen.”\n\nIn de reportage komt ook een verhaal aan bod van een man die drie dagen moest wachten op het resultaat van een test en in die periode vermoedelijk verschillende anderen ongewild besmette. Dat kwam doordat zijn staal lang onderweg was. ""Het kan dat we inderdaad stalen hebben moeten doorsturen naar een ander lab in Aalst, omdat we overladen waren"", zegt Van Ranst, die het referentielab in Leuven leidt. ""Dat was het geval toen (microbioloog, red.) Herman Goossens opriep om meer te testen.”\n\nDe Block: “Virus werd algemeen onderschat”\n\nMinister van Volksgezondheid Maggie De Block (Open Vld) op haar beurt zegt dat het virus algemeen werd ""onderschat"". ""Wetende dat we alleen konden bouwen op de kennis die er was van een nieuw virus waarvan eerst gezegd werd dat het een milde griep was. Het is net iets meer besmettelijk. Nu blijkt wel dat dat een onderschatting was"", zegt ze in de reportage.",Van Ranst: “Geen inschattingsfout dat terugkeerders Italiaanse skioorden niet geïsoleerd werden”
5eced4f6942633356964fd6b,https://www.gva.be/cnt/dmf20200527_04973511/peru-weigert-katje-lee-euthanasie-is-de-enige-mogelijke-optie,2020-05-27T17:15:07.000Z,"Stabroek - De Peruaanse gezondheidsautoriteiten hebben het verzoek geweigerd om de illegaal geïmporteerde kat Lee, die mogelijk drager is van rabiës, terug te sturen naar het Zuid-Amerikaanse land. Dat meldt het Federaal Agentschap voor de Veiligheid van de Voedselketen (FAVV) woensdagavond.\n\nLEES OOK: Selena hoopt nog dat katje naar Peru kan: “Lee heeft geen hondsdolheid, anders was hij al dood geweest”\n\nHet FAVV onderstreept dat in Peru hondsdolheid wel degelijk voorkomt. Tussen 2017 en midden 2019 zijn er meer dan 300 uitbraken van de besmetting bij dieren gemeld. Het virus kan bij alle zoogdieren voorkomen. Hondsdolheid is ook voor de mens een dodelijk virus waar jaarlijks 55.000 mensen aan sterven, luidt het.\n\nNu deze piste is uitgesloten, is euthanasie van het dier voor het FAVV de enig mogelijke optie. “Het FAVV heeft de weigering van Peru om de kat terug te nemen en de euthanasie als enige uitweg aan de advocaat van de tegenpartij gemeld”, aldus FAVV-woordvoerster Hélène Bonte.\n\nGeen quarantainecentra\n\nStudente Selena Ali uit Stabroek bracht begin april de kater Lee illegaal vanuit Peru naar ons land, zonder dat daarbij de regels voor de preventie van hondsdolheid gerespecteerd werden. Het FAVV oordeelde daarom dat het katje meteen geëuthanaseerd moet worden.\n\nSelena met Lee. Foto: RR\n\nVlaams minister van Dierenwelzijn Ben Weyts (N-VA) mengde zich recent in de zaak. Het diertje doden is niet alleen onnodig, maar ook onwettig, zei Weyts in de media. Volgens Weyts stelt de Europese wetgeving dat eerst geprobeerd moet worden om het katje terug te sturen. “Als dat niet kan – zoals hier het geval is – moet het in quarantaine geplaatst worden. Enkel als die opties niet kunnen, mag men overgaan tot euthanasie”, schreef Weyts aan de federaal bevoegde minister Dennis Ducarme (MR).\n\nIn zijn antwoord wees Ducarme erop dat “Peru een hoogrisicoland is voor hondsdolheid”. In België bestaan verder geen erkende quarantainecentra voor honden en katten. “Gelet op deze grondige risicoanalyse werd besloten dat euthanasie de enige mogelijke optie was.” De minister wees er ook op dat de Raad van State, bij wie de studente na een gemotiveerde communicatie aanklopte, “in haar arrest van 8 mei 2020 alle middelen van mevrouw Ali verwierp”.\n\n‘Alle diersoorten lopen gevaar’\n\nHet FAVV herhaalt dat de belangrijkste factor voor het importverbod voor het dier het feit is dat Peru een risicoland is voor rabiës. ‘Deze informatie komt uit de databank van de World Organisation for Animal Health. Er zijn meer dan 300 gevallen van hondsdolheid gemeld in Peru en de Cuzco-regio (waar de kat vandaan komt, red.) tussen 2017 en midden 2019.”\n\n“In de verklaring van de Peruviaanse ambassadeur wordt gesteld dat er geen gevallen van hondsdolheid bij katten in deze regio zijn gemeld. Het is echter geen kwestie van welke diersoort besmet is. Als er ergens in een regio besmette dieren worden aangetroffen, kunnen alle diersoorten in die regio worden besmet en dus potentieel gevaar lopen”, aldus het FAVV. Rabiës is een dodelijk virus voor mensen, soms tot twaalf maanden na de besmetting.\n\nDit is een kwestie van volksgezondheid, aldus viroloog Steven Van Gucht, hoofd van het Belgisch Nationaal Referentielabo voor Rabiës. “België is sinds 2001 rabiësvrij en dat moet zo blijven.”",Peru weigert katje Lee: “Euthanasie is de enige mogelijke op... (Stabroek)
5eced4f63e7b3a22083ac7f6,https://www.hln.be/showbizz/danzel-zet-danscafe-te-koop-door-corona-volgen-er-nog-meer-faillissementen~ad380d45/,2020-05-27T18:09:00.000Z,"Danzel zet danscafé te koop: “Door corona volgen er nog meer faillissementen” Hans Luyten\n\n27 mei 2020\n\n20u09 3 showbizz Danzel (43) stapt uit het nachtleven. Aan het raam van zijn danscafé A Peu Près in Beveren hangt sinds enkele weken het bordje: ‘Te koop’. “Er zullen nog meer horecazaken failliet gaan”, voorspelt de ‘Idool’-zanger, die vooral in Oost-Europa succesvol is, dankzij zijn monsterhit ‘Pump it up’.\n\nDanzel (volgens zijn paspoort: Johan Waem) gooit de handdoek in de ring. Voor hem geen horeca meer. “We hadden al langer plannen om met ons danscafé te stoppen, waarvan mijn vrouw de zaakvoerder was en ik haar rechterhand”, zegt Danzel. “Het sop was de kool niet meer waard. We worden er ook niet jonger op. Een zaak tot zes uur ’s morgens openhouden, dat vergt energie. Het nachtleven begon sporen na te laten. Zeker als je, zoals ik, nog bijna elk weekend moet optreden in het buitenland. Die zaak was voor mij een mooie, extra uitlaatklep, maar ik focus mij al meer dan vijftien jaar vooral op mijn concerten. Ondertussen zijn er al iets meer dan duizend gepasseerd, waarvan de meeste in Polen en Rusland. Vorig jaar werd mijn muziek nog 6,6 miljoen keer gestreamd op Spotify, met vooral dank aan die landen. Aanvankelijk zouden we pas eind dit jaar stoppen met A Peu Près, maar dat is dus wat vervroegd. Eind februari voelden we al dat het nachtleven hinder begon te ondervinden van al die virusverhalen. Vlak voor de lockdown hebben we een emotioneel bericht op sociale media gepost en meteen daarna legden we de boeken neer. Een vreemde timing, want drie dagen later moesten alle horecazaken sluiten.”\n\nNet op tijd\n\n“Mijn vrouw liet haar vennootschap failliet verklaren, maar had, zoals veel horecazaken, maar één schuldeiser: de btw. Door de boeken neer te leggen, hebben we niemand anders in financiële problemen gebracht of met onbetaalde facturen opgezadeld. We kunnen iedereen nog recht in de ogen kijken. We hebben nu plots wel het gevoel dat we net op tijd gestopt zijn. Want door corona zullen er heel wat zaken in de problemen komen. Aanvankelijk wilden we voor de zaak rustig een overnemer zoeken, maar dat wordt nu natuurlijk een pak moeilijker. Want wie gaat er in coronatijden nog een danscafé willen overnemen? Vandaar dat de inboedel onlangs geveild werd. Of we nog andere horecaplannen hebben? Niet meteen, nee. Zeker het nachtleven is een erg moeilijke sector geworden.”\n\nSlachtoffer\n\nNiet alleen het danscafé, maar ook de artiest Danzel is een slachtoffer van de wereldwijde corona-epidemie. “Sinds de uitbraak van het virus werden er in Polen alleen al 62 optredens van mij geannuleerd. Gelukkig werd de overgrote meerderheid door de organisatoren verzet naar volgend jaar. Mijn eerstvolgende optreden vindt pas plaats op 20 augustus. Dat zal in Hongarije zijn en werd onlangs nog eens bevestigd. Ik had nog andere data voor vroegere concerten, zoals in Kazachstan, maar die moest ik zelf annuleren omdat ik er niet geraak wegens het stilliggen van de vluchten. Corona heeft niet alleen een invloed op mijn concertdata, maar ook mijn mobiliteit. Ik probeer echter niet te veel te sakkeren. Ik heb de voorbije weken veel thuis op mijn gemak gezeten en nieuwe nummers geschreven. Begin mei, want toen brak mijn vrouw haar heup bij een val van de trap. Ik ben nu dus vooral verpleger en huisman. Ook wel eens aangenaam. (lacht)”",Danzel zet danscafé te koop: “Door corona volgen er nog meer faillissementen”
5eced4f63e7b3a22083ac805,https://www.hln.be/nieuws/binnenland/peru-weigert-katje-lee-favv-euthanasie-is-nu-de-enige-uitweg~ab40bfe9/,2020-05-27T17:27:00.000Z,"Peru weigert katje Lee, FAVV: “Euthanasie is nu de enige uitweg” Redactie\n\n27 mei 2020\n\n19u27\n\nBron: Belga 254 De Peruaanse gezondheidsautoriteiten hebben het verzoek geweigerd om de illegaal geïmporteerde kat Lee, die mogelijk drager is van rabiës (hondsdolheid), terug te sturen naar het Zuid-Amerikaanse land. Dat meldt het Federaal Agentschap voor de Veiligheid van de Voedselketen (FAVV) woensdagavond. Maar volgens dierenrechtenorganisatie GAIA zijn “doelbewust” verkeerde documenten doorgestuurd naar Peru.\n\n\n\nPas je cookie instellingen Je cookie instellingen zorgen ervoor dat deze inhoud niet getoond wordt.Pas je cookie instellingen hier aan.\n\nNu deze piste is uitgesloten, is euthanasie van het dier voor het FAVV de enige mogelijke optie. ""Het FAVV heeft de weigering van Peru om de kat terug te nemen en de euthanasie als enige uitweg aan de advocaat van de tegenpartij gemeld"", aldus FAVV-woordvoerster Hélène Bonte.\n\nDiscussie\n\nDe Antwerpse studente Selena Ali (23) bracht begin april de kater Lee illegaal vanuit Peru naar ons land, zonder dat daarbij de regels voor de preventie van hondsdolheid gerespecteerd werden. Het FAVV oordeelde daarom dat het katje meteen geëuthanaseerd moest worden.\n\n\n\nVlaams minister van Dierenwelzijn Ben Weyts (N-VA) mengde zich in de zaak. Het diertje doden is niet alleen onnodig, maar ook onwettig, zei Weyts in de media. Volgens de minister stelt de Europese wetgeving dat eerst geprobeerd moet worden om het katje terug te sturen. ""Als dat niet kan - zoals hier het geval is - dan moet het in quarantaine geplaatst worden. Enkel als die opties niet kunnen, mag men overgaan tot euthanasie"", schreef Weyts aan de federaal bevoegde minister Dennis Ducarme (MR).\n\nIn zijn antwoord wees Ducarme erop dat ""Peru een hoog-risicoland is voor hondsdolheid"". In België bestaan ook verder geen erkende quarantainecentra voor honden en katten. ""Gelet op deze grondige risicoanalyse werd besloten dat euthanasie de enige mogelijke optie was."" De minister wees er ook op dat de Raad van State, bij wie de studente aanklopte, ""in haar arrest van 8 mei 2020 alle middelen van mevrouw Ali verwierp"".\n\nMogelijkheid\n\nVorige week dinsdag richtte Ali’s advocaat Anthony Godfroid een schrijven aan de procureur en Vlaams minister Weyts met de melding dat Ali bereid zou zijn om met het vliegtuig terug te keren naar Peru om de quarantaine van Lee volgens de voorschriften van het FAVV te laten verlopen.\n\nDat was voor het FAVV een mogelijkheid. “Uiteraard bekijken wij alle mogelijkheden. Toen we het euthanasiebevel uitspraken, was het geen mogelijkheid om de kater terug te sturen vanwege de lockdown. Momenteel onderzoeken we of het toch niet mogelijk is Lee in Peru de quarantaine te brengen”, aldus Bonte toen.\n\nDe Peruaanse gezondheidsautoriteiten hebben nu dus het verzoek tot terugsturen geweigerd.\n\nRisicoland\n\nHet FAVV herhaalt dat de belangrijkste factor voor het importverbod voor het dier het feit is dat Peru een risicoland is voor rabiës. ""Deze informatie komt uit de databank van de World Organisation for Animal Health; er zijn meer dan 300 gevallen van hondsdolheid gemeld in Peru en de Cuzco-regio (waar de kat vandaan komt) tussen 2017 en midden 2019.""\n\nHet virus kan bij alle zoogdieren voorkomen. Hondsdolheid is ook voor de mens een dodelijk virus waaraan jaarlijks 55.000 mensen sterven, luidt het.\n\n""In de verklaring van de Peruviaanse ambassadeur wordt gesteld dat er geen gevallen van hondsdolheid bij katten in deze regio zijn gemeld. Het is echter geen kwestie van welke diersoort besmet is. Als er ergens in een regio besmette dieren worden aangetroffen, kunnen alle diersoorten in die regio worden besmet en dus potentieel gevaar lopen"", aldus het FAVV.\n\nVolksgezondheid\n\nDit is een kwestie van volksgezondheid, klonk het eerder bij viroloog Steven Van Gucht, hoofd van het Belgisch Nationaal Referentielabo voor Rabiës. ""België is sinds 2001 rabiësvrij en dat moet zo blijven.""\n\n“Doelbewust”\n\nDierenrechtenorganisatie GAIA zegt in een reactie dat het FAVV “doelbewust” verkeerde documenten doorgestuurd heeft naar Peru. Zo zou een exportcertificaat voor het Peruaanse voedselagentschap Senasa van maart zijn overgemaakt, toen het dier van Peru naar Europa overgebracht werd. “Maar zo’n certificaat is maar 15 dagen geldig”, zegt Kim Vandenbroucke, persverantwoordelijke van GAIA.\n\nBovendien gaat het nu niet om export, maar om import in Peru. Volgens GAIA moet hiervoor een exportcertificaat van het FAVV voorliggen, maar geeft het voedselagentschap dat niet. De advocaat van Ali, Anthony Godfroid, zou intussen aan Senasa evenwel de “nodige documenten” overgemaakt hebben. “We denken dat Senasa dan wel de toestemming zal verlenen”, zegt GAIA.\n\nBekijk ook: Uitgelegd. Wat is hondsdolheid en hoe erg is dat?\n\n\n\nPas je cookie instellingen Je cookie instellingen zorgen ervoor dat deze inhoud niet getoond wordt.Pas je cookie instellingen hier aan.\n\nLees ook: Selena Ali bereid om met katje Lee terug te keren naar Peru voor quarantaine: “Het zou een héél goede wending zijn” (+)","Peru weigert katje Lee, FAVV: “Euthanasie is nu de enige uitweg”"
5eced4f6a3acd65fc4b8b955,https://www.standaard.be/cnt/dmf20200527_04973506,2020-05-27T17:12:00.000Z,"De Peruaanse gezondheidsautoriteiten hebben het verzoek geweigerd om de illegaal geïmporteerde kat Lee, die mogelijk drager is van rabiës, terug te sturen naar het Zuid-Amerikaanse land. Dat meldt het FAVV woensdagavond, maar volgens dierenrechtenorganisatie Gaia zijn 'doelbewust' verkeerde documenten doorgestuurd naar Peru.\n\nNu de piste van een terugkeer naar Peru is uitgesloten, is euthanasie van het dier voor het Federaal Agentschap voor de Veiligheid van de Voedselketen (FAVV) de enig mogelijke optie. ‘Het FAVV heeft de weigering van Peru om de kat terug te nemen en de euthanasie als enige uitweg aan de advocaat van de tegenpartij gemeld’, aldus woordvoerster Hélène Bonte. Vrijdag beslist de rechtbank in Antwerpen over het lot van de kater.\n\nEerder had de ambassadeur voor Peru in België zijn steun uitgesproken voor de Antwerpse studente Selena Ali, die kater begin april illegaal vanuit Peru naar ons land bracht, zonder dat daarbij de regels voor de preventie van hondsdolheid gerespecteerd werden. Gonzalo Gutiérrez Reinel benadrukte dat er al tien jaar geen rabiës meer is in de stad waar Lee vandaan komt en is de kans dat de kat besmet is ‘zo goed als onbestaande’.\n\n‘Alle diersoorten lopen gevaar’\n\nHet FAVV herhaalt dat de belangrijkste factor voor het importverbod voor het dier het feit is dat Peru een risicoland is voor rabiës. Tussen 2017 en midden 2019 zijn er meer dan 300 uitbraken van de besmetting bij dieren gemeld. ‘Deze informatie komt uit de databank van de World Organisation for Animal Health.’\n\nHet virus kan bij alle zoogdieren voorkomen, onderstreept het FAVV. ‘In de verklaring van de Peruviaanse ambassadeur wordt gesteld dat er geen gevallen van hondsdolheid bij katten in deze regio zijn gemeld. Het is echter geen kwestie van welke diersoort besmet is. Als er ergens in een regio besmette dieren worden aangetroffen, kunnen alle diersoorten in die regio worden besmet en dus potentieel gevaar lopen’, aldus het FAVV.\n\nRabiës is een dodelijk virus voor mensen, soms tot twaalf maanden na de besmetting. Jaarlijks sterven 55.000 mensen door hondsdolheid. Dit is dan ook een kwestie van volksgezondheid, aldus viroloog Steven Van Gucht, hoofd van het Belgisch Nationaal Referentielabo voor Rabiës. ‘België is sinds 2001 rabiësvrij en dat moet zo blijven.’\n\nGeen quarantainecentra\n\nVlaams minister van Dierenwelzijn Ben Weyts (N-VA) zei vorige week dat het diertje doden niet alleen onnodig is, maar ook onwettig. Volgens Weyts stelde de Europese wetgeving dat eerst geprobeerd moet worden om het katje terug te sturen. ‘Als dat niet kan - zoals hier het geval is - dan moet het in quarantaine geplaatst worden. Enkel als die opties niet kunnen, mag men overgaan tot euthanasie’, schreef Weyts aan de federaal bevoegde minister Dennis Ducarme (MR).\n\nIn zijn antwoord wees Ducarme erop dat ‘Peru een hoogrisicoland is voor hondsdolheid’. In België bestaan verder geen erkende quarantainecentra voor honden en katten. ‘Gelet op deze grondige risicoanalyse werd besloten dat euthanasie de enige mogelijke optie was.’ De minister wees er ook op dat de Raad van State, bij wie de studente na een gemotiveerde communicatie aanklopte, ‘in haar arrest van 8 mei 2020 alle middelen van mevrouw Ali verwierp’.\n\nDierenrechtenorganisatie Gaia zegt woensdag in een reactie dat het FAVV 'doelbewust' verkeerde documenten doorgestuurd heeft naar Peru. Zo zou een exportcertificaat van maart zijn overgemaakt, toen het dier van Peru naar Europa overgebracht werd. 'Maar zo'n certificaat is maar vijftien dagen geldig', zegt Kim Vandenbroucke, persverantwoordelijke van Gaia. De organisatie bekijkt verdere stappen.\n\nBovendien gaat het nu niet om export, maar om import in Peru. Volgens Gaia moet hiervoor een exportcertificaat van het FAVV voorliggen, maar geeft het voedselagentschap dat niet. De advocaat van Selena Ali, Anthony Godfroid, zou intussen aan Senasa evenwel de 'nodige documenten' overgemaakt hebben. 'We denken dat Senasa dan wel de toestemming zal verlenen', zegt Gaia.","Peru weigert kat Lee, ‘euthanasie enige mogelijke optie’"
5eced4f860ca77479974f857,https://www.demorgen.be/nieuws/van-ranst-geen-inschattingsfout-dat-terugkeerders-italiaanse-skioorden-niet-geisoleerd-werden~b28bd9e8/,2020-05-27T20:09:24.000Z,"Uit de reportage blijkt dat veel van de eerste Belgische coronabesmettingen terug te leiden zijn naar één hotel in Noord-Italië. De reportagemakers werpen daarom de vraag op of die terugkeerders uit de Italiaanse skigebieden niet in quarantaine hadden moeten worden geplaatst.\n\n“Als je achteraf terugkijkt, met alle data die we nu hebben, dan moet je ‘ja’ zeggen. Daar is geen twijfel over mogelijk”, zegt Van Ranst in een reactie aan Belga. Hij meent wel dat het coronavirus dan op een andere manier ons land wel had bereikt. “Geen enkel ander land kon het tegenhouden.”\n\nMaar het is een andere vraag of een minister, of de regering, op dat moment voldoende info had om terugkeerders tot quarantaine te verplichten, zelfs al waren ze gezond. Van Ranst merkt daarbij op dat op dat moment al de raad gegeven was om de huisarts te bellen bij symptomen en thuis te blijven.\n\nVerre van evident\n\nDe viroloog zegt dat zo’n quarantaine, in die epidemiologische situatie, verre van evident was. “Toen was nog niet bekend dat er positieve gevallen waren in de skigebieden. De dichtste besmettingshaard was driehonderd kilometer daarvandaan. Moest je op basis van die info beslissen of ze het land niet binnen mochten? Dan kan er ‘nee’ geantwoord worden.”\n\nVan Ranst spreekt daarom tegen dat een inschattingsfout is gemaakt. “Het is pas een inschattingsfout als je het op basis van de info van dat moment anders had moeten doen.”\n\nDe Block: ‘Virus werd algemeen onderschat’\n\nMinister van Volksgezondheid Maggie De Block (Open Vld) op haar beurt zegt dat het virus algemeen werd “onderschat”. “Wetende dat we alleen konden bouwen op de kennis die er was van een nieuw virus waarvan eerst gezegd werd dat het een milde griep was. Het is net iets meer besmettelijk. Nu blijkt wel dat dat een onderschatting was”, zegt ze in de reportage.",Van Ranst: ‘Geen inschattingsfout dat terugkeerders Italiaanse skioorden niet geïsoleerd werden’
5eced4f8ab4b391e0ce004b9,https://www.tijd.be/r/t/1/id/10229558,2020-05-27T18:15:30.000Z,"Ruim drie weken nadat het slot van de lockdown eraf ging is de vrees voor een snelle nieuwe corona-uitbraak onterecht gebleken. Nu begint de strijd om het verzwakte virus - helemaal uitroeien zal niet lukken - aan de ketting te leggen.\n\nIn de ziekenhuizen komt de symbolische drempel van 1.000 Covid-patiënten in zicht. Nog 220 mensen liggen op intensieve zorg. Woensdag werden 137 nieuwe positieve coronagevallen, 36 ziekenhuisopnames en 36 overlijdens gemeld. Stilaan is er zekerheid dat de versoepeling van de coronamaatregelen - die op 4 mei begon - geen nieuwe brandversneller is geweest voor het coronavirus. Ook Moederdag op 10 mei, het startschot voor soepeler sociale regels, heeft niet de door virologen gevreesde nieuwe corona-opstoot veroorzaakt. Omdat het virus zich tot twee weken in het lichaam kan verstoppen voor ziektesymptomen zich manifesteren, is het telkens hout vasthouden voor de beleidsmakers bij hun risico-analyses.\n\nVirus smeult\n\nDe veenbrand is onder controle. Maar het vuur smeult nog. Dagelijks worden nog Belgen besmet - schattingen maken gewag van een 1.500-tal, omdat de positieve tests maar een deel zijn van het echte aantal coronabesmettingen. En dagelijks belanden nog altijd enkele tientallen mensen in het ziekenhuis, net als er nog altijd enkele tientallen per dag overlijden. 'Het is voor het eerst dat we een ernstige mondiale pandemie van zo dichtbij sinds de uitbraak volgen en zo dicht op de huid zitten. Maar eerlijk, we weten niet of zoiets bestaat als een typisch patroon van een pandemie. Daarvoor hebben we historisch veel te weinig data, zoals over de Spaanse griep begin 20ste eeuw', zegt Anne-Mieke Vandamme, specialiste in de verspreiding van infectieziekten van de KU Leuven.\n\n'13 van eerste 23 Belgische besmettingen in één Italiaans hotel' Een groot aantal van de eerste Belgische coronabesmettingen zijn terug te voeren tot één hotel in Noord-Italië. Dat blijkt uit een reconstructie van het begin van de epidemie in ons land door VRT-duidingsprogramma 'Pano'. Het was al bekend dat Belgen het coronacvirus tijdens de krokusvakantie meebrachten uit de skigebieden in Oostenrijk en Italië. Pano ontdekte nu dat een groot aantal besmettingen zich voordeden in een hotel in Obereggen, waar een vijftigtal Vlamingen, vooral uit Limburg en Vlaams-Brabant, verbleven.\n\n'Een rustige zomer en dan een nieuwe uitbraak in de winter? Sorry, maar dat weten we niet. Wat we wel kunnen zeggen, is dat het virus voorlopig deel van het leven zal blijven. Zelfs als je het helemaal weet uit te roeien in onze contreien, raakt het vanuit het buitenland toch weer binnen. Dat zie je nu in China, waar de import uit het buitenland een grote zorg blijft.'\n\nNa een eerste golf versoepelingen - en een onverwacht vervroegde geste aan tweedeverblijvers vorige week - is tussen half mei en 8 juni de pauzeknop ingedrukt. Nu alle boordtabellen gunstig blijven, wordt verder gewerkt aan versoepeling. Er wordt gekeken of de kleuterklassen weer openen mogen, en nog meer leerlingen naar school mogen terugkeren. Begin volgende week is ook nieuw overleg gepland tussen de federale topministers en de minister-presidenten over een nieuwe versoepeling. 'Een cruciale', is te horen in Vlaamse regeringskringen. 'Want het gaat over alles wat het leven leuk maakt: horeca, sport, toerisme, cultuur en events.'\n\nDe bedoeling is vanaf 8 juni het leven zoveel mogelijk weer te doen lijken op het prelockdowntijdperk. 'Maar zolang er geen vaccin is, ziet het er toch naar uit dat er een kruis gaat over alle massa-events. Na al wat gebeurd is, zou je daarbij bijna de schouders ophalen. Maar de impact is gigantisch: lege voetbalstadions en Sportpaleizen, geen rockfestivals, niets. Dat is een drama, minstens evenveel psychologisch als financieel', klinkt het op regeringsniveau.\n\nNo-go\n\nEr is een goeie reden waarom massa-events mogelijk nog lang een no-go blijven. De praktijk toont steeds duidelijker dat het coronavirus graag clustert en zelfs bij samenscholingen van niet eens zo'n grote groepen in één klap honderd of meer positieve gevallen veroorzaakt. Dergelijke events van 'superverspreiding' deden zich voor in kerken, fitnesscentra en slachthuizen.\n\n'Daarom wordt contactonderzoek - zowel manueel als via een app - zo cruciaal om de verspreiding onder controle te houden', stelt Vandamme. De opstart van het contactonderzoek loopt allerminst van een leien dakje. Struikelblok is vooral dat veel mensen hun contacten niet eerlijk opbiechten. Vandamme: 'Een expert humane wetenschappen had van bij het begin de maatregelen en communicatie mee moeten ontwerpen en aansturen, om veel beter te communiceren hoe dat contactonderzoek verloopt, waarom het zo belangrijk is en mensen geen schrik hoeven te hebben. De expertgroep die de overheid bijstaat in de exit uit de lockdown lijkt nu ook in te zien dat een infocampagne nodig is.'\n\nEen expert humane wetenschappen had van bij het begin de maatregelen mee moeten aansturen, om veel beter te communiceren hoe het contactonderzoek verloopt en waarom het zo belangrijk is. Anne-Mieke Vandamme specialiste in verspreiding infectieziekten KU Leuven\n\nTot er een vaccin is, blijft het dus leven met een sluipschutter op het dak. 'Corona zal jaren bij ons blijven. Want zelfs als er vrij snel een vaccin komt, is het logistiek onmogelijk snel iedereen te vaccineren. Wel zijn er interessante tussenoplossingen, zoals ringvaccinatie, die in Afrika wordt toegepast in de strijd tegen de ebola-epidemie. Daarbij vaccineer je iedereen in een straal rond een broeihaard. Dat kan een gezin zijn, maar ook een hele wijk of stadsdeel. Dat zou al meer bewegingsruimte bieden.'",Leven met een sluipschutter op het dak
5eced4fd60ca77479974f85e,http://feeds.nieuwsblad.be/~r/nieuws/snelnieuws/~3/C6dTMZ65Sgw/dmf20200527_04973510,2020-05-27T17:14:00.000Z,"Stabroek - De Peruaanse gezondheidsautoriteiten hebben het verzoek geweigerd om de illegaal geïmporteerde kat Lee, die mogelijk drager is van rabiës (hondsdolheid), terug te sturen naar het Zuid-Amerikaanse land. Dat meldt het Federaal Agentschap voor de Veiligheid van de Voedselketen (FAVV) woensdagavond. Euthanasie is de enige overblijvende optie, aldus nog het FAVV.\n\nHet FAVV onderstreept dat in Peru hondsdolheid wel degelijk voorkomt. Tussen 2017 en midden 2019 zijn er meer dan 300 uitbraken van de besmetting bij dieren gemeld. Het virus kan bij alle zoogdieren voorkomen. Hondsdolheid is ook voor de mens een dodelijk virus waar jaarlijks 55.000 mensen aan sterven, luidt het.\n\nNu deze piste is uitgesloten, is euthanasie van het dier voor het FAVV de enig mogelijke optie. “Het FAVV heeft de weigering van Peru om de kat terug te nemen en de euthanasie als enige uitweg aan de advocaat van de tegenpartij gemeld”, aldus FAVV-woordvoerster Hélène Bonte.\n\nOverhaast en illegaal geïmporteerd door corona\n\nDe Antwerpse studente Selena Ali bracht begin april de kater Lee illegaal vanuit Peru naar ons land, zonder dat daarbij de regels voor de preventie van hondsdolheid gerespecteerd werden. Het FAVV oordeelde daarom dat het katje meteen geëuthanaseerd moet worden.\n\nVlaams minister van Dierenwelzijn Ben Weyts mengde zich recent in de zaak. Het diertje doden is niet alleen onnodig, maar ook onwettig, zei Weyts in de media. Volgens Weyts stelt de Europese wetgeving dat eerst geprobeerd moet worden om het katje terug te sturen. “Als dat niet kan - zoals hier het geval is - dan moet het in quarantaine geplaatst worden. Enkel als die opties niet kunnen, mag men overgaan tot euthanasie”, schreef Weyts aan de federaal bevoegde minister Dennis Ducarme (MR).\n\n“Peru is risicoland”\n\nIn zijn antwoord wees Ducarme erop dat “Peru een hoog-risicoland is voor hondsdolheid”. In België bestaan verder geen erkende quarantainecentra voor honden en katten. “Gelet op deze grondige risicoanalyse werd besloten dat euthanasie de enige mogelijke optie was.” De minister wees er ook op dat de Raad van State, bij wie de studente na een gemotiveerde communicatie aanklopte, “in haar arrest van 8 mei 2020 alle middelen van mevrouw Ali verwierp”.\n\nHet FAVV herhaalt dat de belangrijkste factor voor het importverbod voor het dier het feit is dat Peru een risicoland is voor rabiës. “Deze informatie komt uit de databank van de World Organisation for Animal Health) Er zijn meer dan 300 gevallen van hondsdolheid gemeld in Peru en de Cuzco-regio (waar de kat vandaan komt) tussen 2017 en midden 2019.”\n\n“In de verklaring van de Peruviaanse ambassadeur wordt gesteld dat er geen gevallen van hondsdolheid bij katten in deze regio zijn gemeld. Het is echter geen kwestie van welke diersoort besmet is. Als er ergens in een regio besmette dieren worden aangetroffen, kunnen alle diersoorten in die regio worden besmet en dus potentieel gevaar lopen”, aldus het FAVV. Rabiës is een dodelijk virus voor mensen, soms tot twaalf maanden na de besmetting.\n\nDit is een kwestie van volksgezondheid, aldus viroloog Steven Van Gucht, hoofd van het Belgisch Nationaal Referentielabo voor Rabiës. “België is sinds 2001 rabiësvrij en dat moet zo blijven.”",Peru weigert kat Lee: “Euthanasie is de enige optie”
5ecf0d3779be0bdae2ba3f16,https://www.knack.be/nieuws/belgie/van-twee-weken-quarantaine-naar-een-fel-bekritiseerd-contactonderzoek-wordt-bijgestuurd/article-news-1603639.html,2020-05-28T00:44:05.000Z,"Na de eerste horten en stoten krijgt het geplaagde contactonderzoek wellicht na vrijdag al een correctie. Ook een nieuwe infocampagne moet meer vertrouwen opwekken bij de bevolking.\n\n'Ik vind dat veertien dagen in quarantaine te lang is.' Het is niet de eerste keer dat minister van Welzijn Wouter Beke (CD&V) zich ergert aan de criteria voor het contactonderzoek. Woensdag zette hij in het Vlaams Parlement zijn pleidooi voor een halvering van de thuisisolatie nog een keer kracht bij.\n\n...\n\n'Ik vind dat veertien dagen in quarantaine te lang is.' Het is niet de eerste keer dat minister van Welzijn Wouter Beke (CD&V) zich ergert aan de criteria voor het contactonderzoek. Woensdag zette hij in het Vlaams Parlement zijn pleidooi voor een halvering van de thuisisolatie nog een keer kracht bij. Beke haalt daarvoor inspiratie bij Emmanuel André (KU Leuven). André staat aan het hoofd van het interfederaal comité testing en contactopvolging en vraagt al langer een aanpassing. Op dit moment krijgen mensen die een hoog risico lopen om besmet te zijn via een callcenter de vraag om zich veertien dagen te isoleren. Zo wordt de mogelijke verspreiding ingedijkt. Het manuele contactonderzoek wordt daarom als essentieel bestempeld in de exitstrategie.Volgens het kabinet-Beke is die termijn van veertien dagen zelfisolatie echter een van de redenen waarom (mogelijke) patiënten weigerachtig staan tegenover het delen van contactgegevens met de 'coronaspeurders'. Zo veroordeelt men immers vrienden of kennissen tot twee weken thuisblijven. 'Voor wie kan telewerken is dat geen ramp, maar voor anderen kan dat zware sociale of financiële gevolgen hebben', klinkt het.Op aangeven van André en Beke zou er binnenkort een test volgen na één week isolatie. Is die negatief, dan kan de persoon terug aanvangen met het normale leven. Wie positief test, blijft thuis. Niet alleen praktisch is die strategie nuttig. Ook op economisch vlak zijn er voordelen. Een broeihaard in een school of bedrijf zal op die manier niet per definitie leiden tot een stopzetting van alle activiteiten voor de periode van twee weken. Bovendien laat de huidige testcapaciteit die extra testing toe. De laatste dagen worden er minder dan tienduizend tests per dag afgenomen, terwijl de capaciteit een veelvoud daarvan is. InfocampagneDe kwestie wordt vrijdag besproken op de interministeriële conferentie, waarop alle bevoegde gezondheidsministers bijeenkomen. Verschillende bronnen op Vlaams en federaal niveau geven aan dat de neuzen in dezelfde richting staan. De verwachting is dat vrijdag het licht op groen wordt gezet om alvast dit luik van het contactonderzoek bij te spijkeren. Enkel een negatieve advies van de Risk Assessment Group (RAG) of de Risk Management Group (RMG) zou nog roet in het eten kunnen gooien.In het Vlaams Parlement gaf minister Beke aan ook een informatiecampagne op poten te zetten. Daarmee moet het contactonderzoek nog breder bekend worden en, vooral, meer vertrouwen inboezemen bij de bevolking. 'Het is belangrijk dat iedereen weet dat de privacy gerespecteerd zal worden', aldus Beke. Onder meer GEES-voorzitter Erika Vlieghe (UZA) is al langer vragende partij voor zo'n initiatief. Het contactonderzoek wordt sinds zijn begindagen geplaagd door kinderziektes. Over zowat alle aspecten stromen klachten binnen. Zo zouden de 'coronaspeurders' te weinig werk om handen hebben. Gecontacteerde personen geven dan weer te weinig telefoonnummers door. Huisartsen vinden op hun beurt dat de resultaten van de testen te lang op zich laten wachten. Bovendien zit het wettelijk kader van de door de coronaspeurders gebruikte databank met haken en ogen aaneen. Woensdag luidde Kati Verstrepen, voorzitter van de Liga voor Mensenrechten, opnieuw de alarmbel. 'Maak van dit monster genaamd corona-databank een helder en transparant instrument', aldus de Liga.",Van twee weken quarantaine naar één: fel bekritiseerd contactonderzoek wordt bijgestuurd
5ecf0d3bbc535cc666f8d3a9,https://www.tijd.be/r/t/1/id/10229596,2020-05-27T23:00:01.000Z,"De algoritmes van BioRICS, een spin-off van de KU Leuven, pikken op wanneer een lichaam een infectie ondergaat. De technologie wordt de komende maanden gevalideerd bij een buitenlands farmabedrijf.\n\n'Ik geloof enorm in het vallen en opstaan om er dan te komen', zegt Daniel Berckmans halverwege ons gesprek. Hoewel de KU Leuven-hoogleraar met zijn software en bedrijf BioRICS grote namen als Bosch, Adidas en AC Milan overtuigde, brak hij financieel nog geen potten. Met een versterkt team en een nieuw product hoopt hij daar verandering in te brengen.\n\nMet zijn gepatenteerde algoritmes, die de fysieke en mentale (stress) gezondheid van voetballers en racepiloten in kaart brengen, slaagt Berckmans er sinds kort ook in infecties in het lichaam te detecteren. De software monitort daarvoor in real time hartslag en beweging - data die een Fitbit of andere sporthorloge uitspuwt - en slaat alarm als er afwijkingen zijn in de basale, fysieke en mentale componenten van de energiebalans. De professor heeft over dat principe meer dan 300 artikels in wetenschappelijke tijdschriften op zijn conto.\n\nSchermvullende weergave De stressmeting van een racepiloot. ©rv\n\nHalf miljoen euro\n\nDe technologie werd succesvol getest op zes mensen. Berckmans: 'Daarbij pikte het algoritme nauwkeurig twaalf niet-specifieke infecties op.' De volgende stap is de validatie bij een buitenlands farmabedrijf, waarbij 100 mensen worden getest en bloedanalyses de wetenschappelijke onderbouw moeten verzekeren. Daarna volgt een Europese test met 400 mensen, om te kunnen publiceren in wetenschappelijke tijdschriften en de industrie en overheden te overtuigen dat de technologie werkt.\n\nZodra die hordes zijn genomen, mikt de professor op een internationale doorbraak. Om die ambitie waar te maken haalde hij bij de aandeelhouders, 'family, friends and fools', een half miljoen euro op. Ook het team wordt versterkt. Hans Wilmots, tot voor kort de CEO van het advieskantoor BDO België, neemt de teugels in handen. De verkoop en businessdevelopment worden versterkt met Edward de Boer, voormalig topman van het sporttechnologiebedrijf Inmotio Nederland.\n\nSchermvullende weergave BioRICS versterkt zich met Hans Wilmots die overkomt van advieskantoor BDO. ©Dries Luyten\n\nWilmots begint meteen de zoektocht naar externe investeerders en een 'paar' miljoen euro. Het businessplan van BioRICS gaat binnen vijf jaar uit van 50 miljoen euro omzet, tegenover 330.000 euro vorig jaar. Met 40 tot 60 medewerkers, tegenover de huidige tien.\n\nBurn-out\n\nDe infectiedetector wordt toegevoegd aan de drie bestaande productlijnen van BioRics. Mindstretch, de basissoftware, meet aan de hand van de hartslag (Fitbit) de stressniveaus en voorspelt depressies en burn-outs. De app (in de appwinkels van Google en Apple) is een maand gratis te testen, daarna kost het gebruik 10 euro per maand.\n\nBedrijven zetten de technologie in om hun personeel - op anonieme basis - te monitoren. 'Als in één filiaal veel meer stress is dan in de andere vestigingen, weet een CEO dat de leiding of de taakverdeling anders moet', zegt Wilmots. Zes bedrijven - actief in consultancy, sport, telecom, pakjeslevering en financiële sector - zijn klant. Ook defensie en veiligheidsdiensten, die continu onder druk staan, vormen een doelgroep.\n\nBerckmans en BioRICS ontwikkelden ook een systeem dat via de neustiptemperatuur en de hartslag voorspelt wanneer een autobestuurder in slaap zal vallen - een kwartier voor de chauffeur dat zelf beseft. Via de Duitse reus Bosch wil Berckmans de autowereld binnenbreken. Het is wachten tot de kostprijs van de sensor die in het dashboard moet, halveert van 10 tot 5 euro.\n\nWatervlooien\n\nBioRICS meet met zijn software tot slot stress bij dieren. Wilmots: 'Er worden jaarlijks 65 miljard dieren geslacht. Door stress halen velen de slachtbank niet. Stress onderdrukt het immuunsysteem, waardoor de kans op ziektes stijgt.' Met die productlijn is het voor Berckmans allemaal begonnen. In 1996 zette de professor aan de KU Leuven het departement M3-Biores op, dat het gedrag van watervlooien, varkens, koeien en kippen onderzocht.\n\nOp basis van camerabeelden en geluidsopnames dokterde Berckmans' team algoritmes uit die angst, agressie en ziekte in real time meten bij varkens en legbatterijkippen. Die bevindingen worden wereldwijd gebruikt voor het ontwerp van stallen en voor wat Precision Livestock Farming wordt genoemd. Door de wandelpas van melkkoeien te analyseren kunnen in een vroeg stadium problemen aan de poten worden gedetecteerd.\n\nDe wiskundige modellen voor de dieren waren de basis voor de oprichting van BioRICS in 2006. Sindsdien verbrandde Berckmans zowat 5 miljoen euro, geld van zijn aandeelhouders en klanten zoals AC Milan. Waarom klopte hij niet eerder aan bij grote externe investeerders? CEO Wilmots: 'Daniel is een wetenschapper en heeft niet de gewoonte durfkapitaal aan te trekken. Het wordt mijn hoofdopdracht de komende maanden kapitaal aan te trekken.'",Leuvense BioRICS detecteert na stress ook infecties
5ecf7db98d4bff1c7d7f2ee2,https://www.knack.be/nieuws/belgie/marc-van-ranst-geen-inschattingsfout-dat-terugkeerders-italiaanse-skioorden-niet-geisoleerd-werden/article-news-1603713.html,2020-05-28T04:52:05.000Z,"Viroloog Marc Van Ranst is het er niet mee eens dat een inschattingsfout is gemaakt door de Belgische wintersporters die terugkeerden uit de Italiaanse skigebieden na de krokusvakantie niet in quarantaine te plaatsen.\n\nHij reageert zo op de reportage van VRT-programma Pano die woensdagavond werd uitgezonden.\n\nHERBEKIJK Hotel Corona, onze reconstructie van wat (niet) is gebeurd met de teruggekeerde skiërs uit Noord-Italië. We reconstrueren voor u het prille begin van de corona-epidemie in ons land. Hoe groot was de onderschatting? #pano https://t.co/D1hpfwoBRl — Pano (@vrtpano) May 27, 2020\n\nUit de reportage blijkt dat veel van de eerste Belgische coronabesmettingen terug te leiden zijn naar één hotel in Noord-Italië. De reportagemakers werpen daarom de vraag op of die terugkeerders uit de Italiaanse skigebieden niet in quarantaine hadden moeten worden geplaatst. 'Als je achteraf terugkijkt, met alle data die we nu hebben, dan moet je 'ja' zeggen. Daar is geen twijfel over mogelijk', zegt Van Ranst in een reactie aan Belga. Hij meent wel dat het coronavirus dan op een andere manier ons land wel had bereikt. 'Geen enkel ander land kon het tegenhouden.'\n\nMaar het is een andere vraag of de minister, of de regering, op dat moment voldoende info had om terugkeerders tot quarantaine te verplichten, zelfs al waren ze gezond. Van Ranst merkt daarbij op dat op dat moment al de raad gegeven was om de huisarts te bellen bij symptomen en thuis te blijven. De viroloog zegt dat zo'n quarantaine, in die epidemiologische situatie, verre van evident was. 'Toen was nog niet bekend dat er positieve gevallen waren in de skigebieden. De dichtste besmettingshaard was driehonderd kilometer daarvandaan. Moest je op basis van die info beslissen of ze het land niet binnen mochten? Dan kan er 'nee' geantwoord worden.'\n\nVan Ranst, die de reportage woensdagavond nog niet zelf gezien had, spreekt daarom tegen dat een inschattingsfout is gemaakt. 'Het is pas een inschattingsfout als je het op basis van de info van dat moment anders had moeten doen.' In de reportage komt ook een verhaal aan bod van een man die drie dagen moest wachten op het resultaat van een test en in die periode vermoedelijk verschillende anderen ongewild besmette. Dat kwam doordat zijn staal lang onderweg was. 'Het kan dat we inderdaad stalen hebben moeten doorsturen naar een ander lab in Aalst, omdat we overladen waren', zegt Van Ranst, die het referentielab in Leuven leidt. 'Dat was het geval toen (microbioloog, nvdr) Herman Goossens opriep om meer te testen.'\n\nMinister van Volksgezondheid Maggie De Block (Open Vld) op haar beurt zegt dat het virus algemeen werd 'onderschat'. 'Wetende dat we alleen konden bouwen op de kennis die er was van een nieuw virus waarvan eerst gezegd werd dat het een milde griep was. Het is net iets meer besmettelijk. Nu blijkt wel dat dat een onderschatting was', zegt ze in de reportage.\n\nHij reageert zo op de reportage van VRT-programma Pano die woensdagavond werd uitgezonden.Uit de reportage blijkt dat veel van de eerste Belgische coronabesmettingen terug te leiden zijn naar één hotel in Noord-Italië. De reportagemakers werpen daarom de vraag op of die terugkeerders uit de Italiaanse skigebieden niet in quarantaine hadden moeten worden geplaatst. 'Als je achteraf terugkijkt, met alle data die we nu hebben, dan moet je 'ja' zeggen. Daar is geen twijfel over mogelijk', zegt Van Ranst in een reactie aan Belga. Hij meent wel dat het coronavirus dan op een andere manier ons land wel had bereikt. 'Geen enkel ander land kon het tegenhouden.' Maar het is een andere vraag of de minister, of de regering, op dat moment voldoende info had om terugkeerders tot quarantaine te verplichten, zelfs al waren ze gezond. Van Ranst merkt daarbij op dat op dat moment al de raad gegeven was om de huisarts te bellen bij symptomen en thuis te blijven. De viroloog zegt dat zo'n quarantaine, in die epidemiologische situatie, verre van evident was. 'Toen was nog niet bekend dat er positieve gevallen waren in de skigebieden. De dichtste besmettingshaard was driehonderd kilometer daarvandaan. Moest je op basis van die info beslissen of ze het land niet binnen mochten? Dan kan er 'nee' geantwoord worden.' Van Ranst, die de reportage woensdagavond nog niet zelf gezien had, spreekt daarom tegen dat een inschattingsfout is gemaakt. 'Het is pas een inschattingsfout als je het op basis van de info van dat moment anders had moeten doen.' In de reportage komt ook een verhaal aan bod van een man die drie dagen moest wachten op het resultaat van een test en in die periode vermoedelijk verschillende anderen ongewild besmette. Dat kwam doordat zijn staal lang onderweg was. 'Het kan dat we inderdaad stalen hebben moeten doorsturen naar een ander lab in Aalst, omdat we overladen waren', zegt Van Ranst, die het referentielab in Leuven leidt. 'Dat was het geval toen (microbioloog, nvdr) Herman Goossens opriep om meer te testen.' Minister van Volksgezondheid Maggie De Block (Open Vld) op haar beurt zegt dat het virus algemeen werd 'onderschat'. 'Wetende dat we alleen konden bouwen op de kennis die er was van een nieuw virus waarvan eerst gezegd werd dat het een milde griep was. Het is net iets meer besmettelijk. Nu blijkt wel dat dat een onderschatting was', zegt ze in de reportage.",Marc Van Ranst: 'Geen inschattingsfout  dat terugkeerders Italiaanse skioorden niet geïsoleerd werden'
5ecfb5f7bc5d171847fcb9cd,https://www.hbvl.be/cnt/dmf20200528_04974343/inflatie-daalt-voor-vierde-maand-op-rij-telecomkosten-werden-wel-duurder,2020-05-28T11:49:06.000Z,"De inflatie is in mei verder gedaald, voor de vierde maand op rij. Het inflatiecijfer - dat is de mate waarin consumptiegoederen duurder worden - ligt deze maand op slechts 0,48 procent. Dat meldt het Belgische statistiekbureau Statbel. Vorige maand lag de inflatie op 0,57 procent, toen al het laagste niveau in bijna vijf jaar. Telecom werd wel duurder omdat er een einde komt aan de gratis belminuten en data. De kerninflatie, zonder energie en onbewerkte voeding, blijft stijgen.",Inflatie daalt voor vierde maand op rij: telecomkosten werden wél duurder
5ecfb5f9e0502eca5dd2d9e7,https://www.tijd.be/r/t/1/id/10229750,2020-05-28T10:51:15.000Z,"De inflatie van de voedingprijzen zit in een stijgende lijn.\n\nDe inflatie is in mei verder gedaald, voor de vierde maand op rij. Het inflatiecijfer - dat is de mate waarin consumptiegoederen duurder worden - ligt deze maand op slechts 0,48 procent. Dat meldt het Belgische statistiekbureau Statbel.\n\nVorige maand lag de inflatie op 0,57 procent, toen al het laagste niveau in bijna vijf jaar. Telecom werd wel duurder omdat er een einde komt aan de gratis belminuten en data. De kerninflatie, zonder energie en onbewerkte voeding, blijft stijgen.\n\nEr waren in mei vooral prijsstijgingen voor mobiele telefonie (+7,3 procent), vis en zeevruchten (+3,1 procent) en telecommunicatiepacks (+1,2 procent), aldus Statbel. 'De prijsstijgingen voor telecom zijn grotendeels het gevolg van het aflopen van tijdelijke tegemoetkomingen wegens de covid-crisis (meer data, meer belminuten ... ).'\n\nStookolie, alcoholvrije dranken, groenten en vlees werden goedkoper. Zo daalde de prijs van alcoholvrije dranken 1,7 procent op een maand tijd, voor de verse groenten was dat -3,8 procent en voor vlees -0,7 procent.\n\nVoeding wordt duurder\n\nDe kerninflatie, die geen rekening houdt met de prijsevolutie van de energieproducten en de onbewerkte voedingsmiddelen, klokte af op 1,63 procent tegenover 1,58 procent voordien en 1,55 procent in maart.\n\nOok de inflatie van voeding, inclusief alcoholische dranken, blijft in stijgende lijn en klokt af op 4,1 procent. De inflatie voor energie komt uit -2,94 procent, tegenover -2,07 procent in april.",Inflatie daalt voor vierde maand op rij
5ecfb5fb5c54c88dc02e5067,https://www.knack.be/nieuws/boeken/jan-van-duppen-rekent-af-intern-had-de-pvda-alle-kenmerken-van-een-sekte/article-longread-1603013.html,2020-05-26T19:00:05.000Z,"Uit het leven van Guust Van Mol, zo luidt de ondertitel van het nieuwste boek van Louis van Dievel, De dokter is uw kameraad niet. In werkelijkheid heet 'Guust Van Mol' Jan Van Duppen. Hij militeerde voor de PVDA, werd parlementslid voor de SP.A en verloor vervolgens zijn linkse geloof.\n\nWie in Vlaanderen de naam Van Duppen laat vallen, heeft het meestal over de onlangs overleden PVDA-dokter Dirk Van Duppen (1956-2020). Nadat vorige zomer een agressieve pancreaskanker werd vastgesteld, liet hij door Thomas Blommaert van uitgeverij Epo zijn levensverhaal optekenen, Zo verliep de tijd die mij toegemeten was. In dat boek was Dirks oudere broer Jan een van de belangrijkste nevenfiguren. Dat was niet onlogisch: Jan ging Dirk voor in het linkse engagement, in de studie van Karl Marx, in het lidmaatschap ook van Alle Macht aan de Arbeiders (Amada), vanaf 1979 Partij van de Arbeid geheten. En pas nadat de twee broers in hun jonge jaren elk in allerlei Kempense fabrieken hadden gewerkt, gemiliteerd en geageerd, besloten ze beiden om aan de universiteit van Antwerpen geneeskunde te studeren. Daar begonnen hun wegen uiteen te lopen. Dirk bleef tot zijn dood bij de PVDA en bij Geneeskunde voor het Volk. Jan haakte in 1986 af. Politiek, maar niet als dokter: hij heeft tot 2014 gewerkt als huisarts, eerst in Turnhout en daarna in de grootstedelijke en zeer multiculturele context van Rotterdam.\n\n...\n\nWie in Vlaanderen de naam Van Duppen laat vallen, heeft het meestal over de onlangs overleden PVDA-dokter Dirk Van Duppen (1956-2020). Nadat vorige zomer een agressieve pancreaskanker werd vastgesteld, liet hij door Thomas Blommaert van uitgeverij Epo zijn levensverhaal optekenen, Zo verliep de tijd die mij toegemeten was. In dat boek was Dirks oudere broer Jan een van de belangrijkste nevenfiguren. Dat was niet onlogisch: Jan ging Dirk voor in het linkse engagement, in de studie van Karl Marx, in het lidmaatschap ook van Alle Macht aan de Arbeiders (Amada), vanaf 1979 Partij van de Arbeid geheten. En pas nadat de twee broers in hun jonge jaren elk in allerlei Kempense fabrieken hadden gewerkt, gemiliteerd en geageerd, besloten ze beiden om aan de universiteit van Antwerpen geneeskunde te studeren. Daar begonnen hun wegen uiteen te lopen. Dirk bleef tot zijn dood bij de PVDA en bij Geneeskunde voor het Volk. Jan haakte in 1986 af. Politiek, maar niet als dokter: hij heeft tot 2014 gewerkt als huisarts, eerst in Turnhout en daarna in de grootstedelijke en zeer multiculturele context van Rotterdam. Over dat aparte politieke parcours van de ándere Van Duppen gaat De dokter is uw kameraad niet. Overigens is Dirk ook in het boek over Jan zeer aanwezig, zij het als Johan Van Mol, de broer van Guust Van Mol - dat is dan weer Jan Van Duppen. Uitgeverij Vrijdag presenteert het boek als een biografictie. De auteur is niet Jan Van Duppen, maar Louis van Dievel. De jonge Van Duppen (°1953) sloot zich aan bij de Marxistisch-Leninistische Beweging (MLB), de studentenorganisatie van Amada-PVDA. De even oude Louis van Dievel frequenteerde dan weer trotskistische clubs. Trotskisten en leninisten/stalinisten/maoïsten waren elkaars bitterste aartsvijanden. Jan Van Duppen erkent in een gesprek met Knack 'dat het niet evident is om een trotskist dit boek te laten schrijven. Trotskisten hebben namelijk een groot nadeel ten opzichte van ex-maoïsten en ex-stalinisten: ze hoefden nooit te leren leven met de wetenschap dat ze ooit geloofd hebben in een gruwelijke leugen. Voor trotskisten is wat er ooit fout is gelopen met het communisme altijd de schuld van anderen, met Jozef Stalin en Mao Zedong voorop. Maar nooit van Leon Trotski.' Daarom kijken veel ex-trotskisten nog altijd neer op voormalige stalinisten: 'Ook Louis kon zich moeilijk voorstellen dat (ex)-stalinisten in staat zijn om zelfstandig te denken. Het heeft hem tijd gekost om te accepteren dat ik ooit zélf een argumentatie heb ontwikkeld waarom ik brak met de PVDA. Zijn feitenselectie is mee gekleurd door zijn visie op de PVDA. Het is dus zíjn overzicht, zíjn boek. Vandaar dat het goed is dat ik ""Guust Van Mol"" heet. Dat ben ik niet, dat is zíjn personage.' 'Dit is een roman', schrijft ook Louis van Dievel in zijn voorwoord. Dat is eigenlijk niet waar. Meer dan 300 pagina's lang volgt de lezer tot in de details het leven van Jan Van Duppen. Op de selectie van gebeurtenissen na, is er geen draai gegeven aan de levensloop, er werd niets literairs gedaan met de ideeën of het karakter van het hoofdpersonage. Guust Van Mol plakt op Jan Van Duppen. Er is geen spoor van echte 'fictie' in deze biografictie, behalve dan de vaststelling dat een boek nooit voor honderd procent de weergave kan zijn van de werkelijkheid. Een lezer vraagt zich dan af: waarom werd De dokter is uw kameraad niet niet uitgegeven in de vorm van memoires, of een down-to-earth biografie? In elk geval is dit insiderrelaas over de jonge jaren van Amada en de PVDA een brok recente Vlaamse geschiedenis dat voor het eerst met zo veel details wordt opgetekend. Jan Van Duppen werd in de volle babyboomperiode geboren in Gierle. Zelfs in zo'n katholiek Kempendorp gingen de sixties niet ongemerkt voorbij. De onderwijzerszoon was een intelligente, leeshongerige maar vooral rebelse tiener die na een paar jaar weggestuurd werd uit het deftige college van de jezuïeten in Turnhout. Hij moest zijn middelbare school voltooien in de Rijksnormaalschool in Lier, als intern. Daar leerde hij roken, Jean-Paul Sartre en Albert Camus lezen, en vooral: hij ontdekte het linkse Werksentrum - in de nadagen van 1968 was zelfs de spelling progressief. Van Dievel omschrijft dat Werksentrum als 'een plek waar cursussen worden gegeven, waar acties tegen de Vietnamoorlog worden beraamd, waar Herbert Marcuse wordt gelezen, waar seksuele voorlichting wordt verstrekt, waar de wereld groter blijkt te zijn dan de Kempen.' De man die het Werksentrum openhield, stond bekend als 'de Lenin van Lier'. Vanuit Lier reden ze op een dag in 1969 in een volle deux-chevaux naar Antwerpen, naar het hoofdkwartier van een piepjonge partij die vanaf september 1970 Alle Macht aan de Arbeiders (Amada) zal heten. Aan de muur hingen vijf posters, made in China: portretten van Karl Marx, Friedrich Engels, Vladimir Lenin, Jozef Stalin en Mao Zedong. Voor het eerst hoorden ze een kettingrokende jongeman een taaie marxistische lezing geven. IJverig noteerde Jan Van Duppen wat werd gezegd: hij was ter plaatse verkocht aan - of beter: bekeerd tot - de nieuwe leer. Achteraf is vaak gezegd dat de jonge Amada-leden eigenlijk typische zonen en dochters van het katholieke Vlaanderen waren, linkse opvolgers van de missionarissen van voorheen. Het wezen van hun communisme was niet gericht op de verbetering van de materiële welstand van de arbeiders. Het waren wereldverbeteraars, bereid om het gevecht aan te gaan om de communistische heilstaat in te voeren. Niet toevallig noemden oude KP'ers de jonge maoïstische concurrenten 'de pastoors van Amada'. Jan Van Duppen herkent in het verhaal van zijn generatie de analyse van de Franse historicus François Furet, zelf een ex-communist: 'Altijd zullen er mensen zijn die zich aangesproken zullen voelen door de communistische heilsleer, omdat het object van het communisme nooit zal verdwijnen, en dat is schuld. ' Van Duppen beaamt dat: 'Wij zagen ons, westerlingen, als de dragers van de erfzonde van alles wat er wereldwijd fout liep. De oorlog in Vietnam en Laos was eigenlijk ook onze verantwoordelijkheid. Daarom gingen wij op kerstnacht, terwijl onze dorpsgenoot Louis Neefs in de kerk van Gierle Susa Nina zong, het kerststalletje vol plakken met anti-Vietnamposters met daarop Amerikaanse B-52-bommenwerpers. Wij waren niet de enigen die verblind waren door dat ""verwante geloof"". Je zag het ook opduiken in Nederland, Duitsland, Frankrijk en Italië, en zeker in Scandinavische landen als Zweden en Noorwegen. Terwijl in heel West-Europa de welstand boomde, begonnen radicale jongeren te geloven in marxistische verklaringsschema's die uitlegden dat het kapitalisme alleen maar meer miserie betekende.' Het engagement van Jan (en later ook Dirk) Van Duppen was haast grenzeloos. In de jaren voordat ze allebei zouden beslissen om voor arts te studeren, werkten en militeerden ze in de smerigste fabrieken van de Antwerpse en Limburgse Kempen. Jan onder meer bij Glaverbel in Mol, munitiefabriek PRB in Balen, astbestcementfabriek John Manville in Mol en de mijn van Beringen. In de jonge jaren zeventig was het inkomen van de Vlaamse werkman hoger dan ooit, maar de arbeidsomstandigheden waren nog altijd ontstellend. Jan Van Duppen: 'Ondanks Marx' Verelendungstheorie, die leert dat de arbeiders altijd meer uitgebuit worden, zagen onze collega's in de fabriek zichzelf niet als een misbruikt proletariaat. Die kerels waren rijker dan de gemiddelde academicus, zeker als - zoals in de mijnen gebeurde - bij het feest van Sint-Barbara de productiepremies in het zwart werden uitbetaald. Ze bouwden een huis, hadden een eigen auto en vertelden over hun zomerse reis naar één of ander strand. Ze hadden geen boodschap aan onze revolutionaire Amada-pamfletten.' Dat neemt niet weg dat Amadezen al snel een begrip werden in Vlaanderen - kerels die door hun militantisme de goegemeente angst inboezemden en door hun radicale actiebereidheid voor hoofdbrekens zorgden bij bedrijfsleiders, politici en orde- en inlichtingendiensten. In mei 1975 wijdde Knack zijn cover aan de revolutionaire jeugd. Bij het artikel staat een foto van grimmige mannen met lange haren, baarden en vlaggen, de linkervuist gebald omhoog. De stoere kerel rechts, met verwaaide haarbos en de zonnebril uitdagend op de neus, is de jonge Jan Van Duppen. Een partij als Amada trok natuurlijk stevige kerels aan, anders was het leven als jonge revolutionair niet vol te houden. Bij de redactie van het PVDA-partijblad Solidair had Jan Van Duppen de jonge econoom Gérard Roland als collega. Na zijn afscheid bij de PVDA doctoreerde Roland aan de Université Libre de Bruxelles. Nadien week hij uit naar de Verenigde Staten en volgde hij aan Berkeley de latere Nobelprijswinnaar Joseph Stiglitz op. Sindsdien heeft Gérard Roland zelf naam gemaakt als een van de meest prominente economen van deze tijd. Naar buiten toe was de PVDA een extreemlinkse partij. Intern, zo bezweert Van Duppen, 'had de PVDA alle kenmerken van een sekte'. Partijvoorzitter Ludo Martens was 'de sekteleider'. 'Hij was een figuur met een zeker charisma, een begenadigd spreker en een onovertroffen manipulator. Hij kon als geen ander vergaderingen naar zijn hand zetten, of iemand die hem tegensprak tot de grond afbreken - of beter: láten afbreken, want er was altijd wel een luitenant die de vieze klussen voor hem opknapte.' Toch heeft Jan Van Duppen ook 'één positieve waardering' over voor Ludo Martens: 'Martens heeft Amada en de PVDA ervan afgehouden om te kiezen voor geweld en terreur. Nochtans waren er in die ""jaren van lood"" overal in Europa links-radicale sjarels die dat wel zagen zitten, naar het voorbeeld van de Rote Armee Fraktion in Duitsland, de Brigate Rosse in Italië en de Cellules Communistes Combattantes (CCC) bij ons. Die geloofden in de onzalige theorie van Che Guevara, dat een kleine kern met gerichte, gewelddadige acties een heel land in brand kon steken en zo het hele kapitalisme kon aanvallen. Martens geloofde daar niet in, en legde ons uit dat het enige effect van zo'n terreur kon zijn dat de arbeidersklasse nog verder van de aanslagplegers zou vervreemden - wat ook waar is gebleken. Hij zorgde er dus voor dat Amada altijd ver weg bleef van guevaristische avonturen. Helaas zie ik dat er vandaag bij de PVDA opnieuw gedweept wordt met Che Guevara.' Dat betekent niet dat de partij geweldloos was. De PVDA zegde graag haar steun toe wanneer 'massa's geweld wilden gebruiken', bijvoorbeeld bij een staking. Van Duppen: 'Ik herinner mij een mijnstaking waarbij Luc Cieters - tegen de partij-orders in - een groep mijnwerkers heeft belet om dynamietstaven te gooien over de muur van de rijkswachtkazerne in Hasselt. Ik hoef u niet uit te leggen voor welke ramp Cieters iedereen toen heeft behoed. De mijnwerkers waren razend van woede én ze waren dronken. De rijkswachters waren doodsbang en in staat om te schieten op alles wat bewoog. Zonder Cieters zouden er die dag doden zijn gevallen. Hij is vanwege zijn ongehoorzaamheid uit de partij gezet.' Dan was er nog de grote, uiterst gewelddadige confrontatie in 1975 tussen Amada en de extreemrechtse Vlaamse Militanten Orde (VMO) van Bert Eriksson. Beide groepen hebben op de Leuvense Bondgenotenlaan een ware veldslag uitgevochten - tegen elkaar en tegen de rijkswacht. Van Duppen: 'Wij hadden onze actie met militaire precisie voorbereid. Tijdens de voorbereiding had ik de euvele moed om de vraag te stellen die op ieders lippen brandde. Wat moesten we eigenlijk doen met een VMO'er als we die afgezonderd hadden: doodslaan of laten lopen? Kreeg ik mij daar kritiek over defaitisme, gebrek aan verantwoordelijkheidszin, zelfs ei zo na lafheid oog in oog met de vijand.' Van partijleden werd totale overgave verwacht, ook financieel. Tot vandaag maakt de PVDA er zelfs een punt van dat de eigen mandatarissen niet meer verdienen dan een modaal arbeidersloon. Jan Van Duppen lacht schamper: 'Net zoals bij George Orwell waren niet alle dieren even gelijk. Er zijn altijd partijleden geweest die minder hoefden af te dragen dan anderen. De dokters hebben altijd een hoger loon ontvangen dan ""gewone"" leden, want anders konden de groepspraktijken hun artsen niet aan zich blijven binden. En wat is eigenlijk een gemiddeld arbeidersloon? Raoul Hedebouw (huidig Kamerfractieleider, nvdr) sprak eerst van 1500 euro. Daarna werd dat 1700, nu hoor ik soms al 2000 euro. Stijgen de arbeiderslonen eigenlijk even snel?' Jan Van Duppen wordt nog altijd emotioneel als hij vertelt hoe de PVDA haar eigen mensen gebruikt - misbruikt. Hij haalt het voorbeeld van zijn broer Dirk aan: 'Het is niet bekend, maar toen ik aan het einde van mijn studie geneeskunde overwoog om de PVDA te verlaten, heeft Dirk een korte tijd eenzelfde beslissing overwogen. Bij de PVDA was het toen alle hens aan dek. Dirk wilde in Geel een groepspraktijk van Geneeskunde voor het Volk uit de grond stampen, maar men heeft hem en Lief (Lieve Seuntjens, Dirks echtgenote, nvdr) naar de Palestijnse vluchtelingenkampen in Beiroet gestuurd. Denk niet dat het er ginds altijd even heldhaftig toeging als nadien werd verteld. Ik kreeg zijn brieven. Daarin las je ook de angsten van Dirk en Lief, hun twijfel over ""de goede zaak"", en of het wel zinvol was wat ze ginds deden. Maar over de waanzin die in de vluchtelingenkampen regeerde, mocht de PVDA-achterban niets weten. Toen uitgeverij Epo hun brieven nadien uitgaf, is dat bijna allemaal weggecensureerd. Het moest een heldenverhaal zijn.' Epo-uitgever Thomas Blommaert heeft er geen idee van wat er toen is gebeurd: 'Ik was acht toen dat boek verscheen.' Hij heeft het Dagboek uit Beiroet recent nog gelezen toen hij zijn boek over Dirk Van Duppen schreef, en stelde vast dat het 'uitzonderlijk slordig is uitgegeven, vol tikfouten'. Blommaert: 'Zelfs de naam van coauteur Lieve Seuntjens staat fout - 'Seuntjes' - op de kaft. 'Ik vermoed dus dat eerder het omgekeerde is gebeurd van wat Jan Van Duppen zegt: dat de eindredactie - áls er al eindredactie is gebeurd - juist te weinig heeft ingegrepen in het oorspronkelijke manuscript zoals het de uitgeverij heeft bereikt, in plaats van te veel.' Er is ook goed nieuws voor wie op zijn honger zou blijven zitten. Thomas Blommaert: 'Mogelijk verschijnt er binnenkort een nieuwe, grondig herziene uitgave van dat boek.' Jan Van Duppen: 'Het werd nog erger toen een jaar later onze vriend Jan Cools in Beiroet werd ontvoerd. Dirk wist niet wat hij moest doen en belde mij. Ik zei hem: ""Jij hebt Jan naar ginds gezonden. Je móét hem terughalen, het maakt niet uit hoe."" Dirk vertrok naar Libanon, zijn echtgenote bleef achter met een kind van zes maanden. De familie was natuurlijk doodongerust, er ontstonden spanningen. Ik raadde Lief aan om steun te vragen aan Boudewijn D. (Deckers, nvdr), de eerste luitenant van Ludo Martens. Die weigert elke hulp. Integendeel. Weet je wat hij haar zei? ""Kameraad Lieve, kunt gij mij zeggen wat het zwaarste weegt, de Grote Revolutionaire Mijnstaking (op dat ogenblik staakten de mijnwerkers tegen de definitieve sluiting van de Limburgse mijnen, nvdr) of Jan Cools?"" Ze gebruikten Dirk en Jan als kanonnenvlees. Dat deden ze uiteindelijk als het erop aankwam met alle leden. Wie in de problemen kwam, liet men vallen. Er was niets menselijks aan.' Van Duppen zou de brutale kant van de partij zelf ondervinden nadat hij in 1986 de Partij van de Arbeid had verlaten. De leiders van de Antwerpse afdeling waarvan hij lid was, riepen in het cultureel centrum van Berchem de militanten samen. In een speciale zitting werd hen duidelijk gemaakt dat ex-kameraad Jan altijd al een kleinburgerlijke intellectueel was geweest (want hij las andere dan de aanbevolen boeken), een verrader van de arbeidersklasse (want hij was geneeskunde gaan studeren) en op de koop toe enkel uit was op persoonlijke bevrediging (want hij schreef om den brode in De Morgen de culinaire rubriek). Broer Dirk kon de vele aantijgingen niet meer aanhoren en verliet woedend de zaal. Hij werd enkele uren later gevolgd door zijn schoonzus, in tranen. Ze had net gehoord hoe een PVDA-kameraad, ter illustratie van de kleinburgerlijkheid van haar echtgenoot, vanaf de tribune 'onthulde' dat Jan een relatie had met een partijmilitante die de zaal niet onbekend was. Jans vrouw durfde hem pas tien jaar later over het incident vertellen. Hij kon haar toen pas uitleggen dat niets klopte van die roddel. Ook het leven aan de linkerzijde kan hard zijn. Niet dat het gras daarom groener is bij andere partijen. Jan Van Duppen bouwde in Turnhout een dokterspraktijk uit die gelieerd was aan de Socialistische Mutualiteiten. Als niet onpopulaire arts werd hij verkozen voor de SP.A, in 1999 in het Vlaams Parlement en in 2000 in de gemeenteraad van Turnhout. Ook dat werd een desillusie. Zijn afschuw achteraf voor de SP.A- leiding van die tijd was zo mogelijk nog intenser dan die voor de gewezen PVDA-kameraden. Dat blijkt althans uit de inhoud van een e-mail die hij ooit schreef over SP.A-voorzitter Steve Stevaert, en die letterlijk afgedrukt staat in het boek van Van Dievel. Daarin noemt Van Duppen Stevaert een 'rancuneuze intellectuelenhater', een 'sarcastische slachter van mensen en hun dromen', een 'vileine en achterbakse machtswellusteling', zelfs een 'nationaalsocialist', 'een potentiële fascistische politicus en demagoog'. Kortom: 'Een zeer gevaarlijk man.' In 2006 keerde een boze en verbitterde Jan Van Duppen de politiek definitief de rug toe. Hij had in 2004 al zijn dokterspraktijk in Turnhout moeten opgeven. Dat jaar ging hij als arts in een achterstandsbuurt in Rotterdam werken. Dáár gingen zijn ogen pas open. Overdag hoorde en zag hij bij zijn patiënten uitspraken en gedrag waarover hij 's avonds in zijn kamer bij een hospita een steekhoudende uitleg las in de boeken van Theodore Dalrymple, de Britse publicist die in Vlaanderen bekend werd gemaakt door Bart De Wever (N-VA). 'Ik heb in de beginperiode in Rotterdam veel gehad aan Dalrymple. Geen van mijn linkse ideeën over de sociaal zwakkeren, verslaafden, illegalen, immigranten, moslims, asielzoekers bleek te kloppen met de werkelijkheid van Rotterdam Zuid. Dalrymple heeft een andere, betere verklaring voor wat er misliep dan ""sociale achterstand"": het ging om sociale verslaving die aangekweekt werd en wordt door hulpverleners die goed willen doen, maar zich vooral goed willen voelen bij al dat goeddoen', zo zei hij tegen Van Dievel. Voortaan ziet Jan Van Duppen helderder dan ooit: 'De oorzaak bij de anderen, bij de samenleving leggen, dat is nu net marxisme.' Hij nam voorgoed afscheid van Marx' 'maakbaarheidsideologie waaraan zijn volgelingen zich te buiten gingen en gaan'. Het betekende de definitieve politieke breuk met zijn broer Dirk. Maar ook de sociaaldemocratische variant heeft voor Jan Van Duppen sindsdien afgedaan, dat 'zelfvervullend mechanisme van lijden en medelijden, van vals appel op solidariteit vanuit vermeend eigenbelang, wat op termijn het hele systeem van de verzorgingsstaat om zeep zal helpen.' Van Duppen weigert zijn eigen au-delà du marxisme te bestempelen als een ruk naar rechts. 'Het is niet omdat ik vaststel dat het linkse gedachtegoed failliet is dat ik daarom rechts ben.' Aan Louis van Dievel had Jan Van Duppen al uitgelegd dat hij niet meer op partijen stemt, maar op individuele kandidaten 'die mij nog niet al te veel ontgoocheld hebben of die ik wil steunen om bepaalde fenomenen te bestrijden'. Hij wil aan Knack een voorbeeld geven van een man die hem aangenaam heeft verrast. 'Ik had onlangs een zeer ontroerende ervaring met een politicus die ik nog niet kende. Als burgemeester van Antwerpen heeft Bart De Wever aangeboden om de urne van mijn broer Dirk een plaats te geven op het burgerlijk ereperk van het Schoonselhof, dus tussen de mannen en vrouwen die tijdens hun leven iets voor Antwerpen hebben betekend. Ik bedankte hem per e-mail. Daarop schreef Bart De Wever volgend antwoord: ""Ik verschilde erg met uw broer van mening, maar ik twijfelde nooit aan de oprechtheid van zijn engagement. Tevens heb ik hem op de gemeenteraad nooit een onvertogen woord horen spreken. Dirk had grote klasse als mens. Zijn plaats op het ereperk is dan ook meer dan verdiend.'"" Het is niet meteen het onderwerp van dit boek, maar soms heeft politiek niets te maken met links of met rechts.",Jan Van Duppen rekent af: 'Intern had de PVDA alle kenmerken van een sekte'
5ecfee376be5bce8a3bb60c5,http://feeds.nieuwsblad.be/~r/nieuwsblad/sport/autosport/~3/MvqwyKAQfUE/dmf20200528_04974408,2020-05-28T13:14:54.000Z,"Stoffel Vandoorne zal zijn kans wagen in de virtuele 24 Uren van Le Mans, die op 13 en 14 juni op de agenda staan. Op die data moest normaal de reguliere race plaatsvinden, maar die werd wegens de coronacrisis verplaatst naar 19 en 20 september.\n\nHet vertrek staat 13 juni gepland voor 15 uur. Ook Formule 1-piloten Max Verstappen, Pierre Gasly, Lando Norris en Romain Grosjean tekenen present, net als Jean-Eric Vergne, titelverdediger in de Formule E.\n\nVandoorne nam de voorbije weken al meermaals deel aan de ‘Race at Home Challenge’, de virtuele wedstrijden van de Formule E.\n\nLEES OOK. Stoffel Vandoorne ontmaskert concurrent die valsspeelt tijdens racewedstrijd: “Hij heeft alles naar de knoppen geholpen”",Stoffel Vandoorne neemt deel aan virtuele 24 Uren van Le Man...
5ecfee3804fdfb0575900f19,https://vrtnws.be/p.XPMaDGabG,2020-05-28T13:16:16.000Z,"Concreet kunnen deelnemers op de virtuele beurs allerlei informatie vergaren over de nieuwste technologische snufjes. “Zo kan je onder andere lezingen volgen van prominente sprekers, beursstanden bezoeken en in gesprek gaan met de exposanten en andere gegadigden”, vervolgt Jorg. “Het sociale aspect valt dus zeker niet volledig weg: er zal heel wat interactie mogelijk zijn. Al zal je in tegenstelling tot op een klassieke beurs wel zelf voor je drankje moeten zorgen.”\n\nHet thema van de beurs is Industrie 4.0, manieren van produceren die mogelijk zijn dankzij de digitale transformatie. “Denk bijvoorbeeld maar aan alles wat te maken heeft met robotica, 3D printen, cybersecurtiy of big data. Op onze beurs willen we productie- of logistieke bedrijven en klanten, die zich met dit soort onderwerpen bezighouden, op een veilige manier met elkaar in contact brengen.”\n\nDe Virtual Industry Fair 4.0. vindt plaats op woensdag 10 juni vanaf 10 uur ’s morgens. “Geïnteresseerden kunnen zich nu al inschrijven en hun gratis ticket hier claimen”, besluit Jorg.",Limburgse ondernemers organiseren eerste virtuele technologiebeurs
5ecfee38575c5d92a9bcdd8d,https://www.nieuwsblad.be/cnt/dmf20200528_04974593,2020-05-28T14:33:30.000Z,"Marc Coucke zet een stapje opzij, Wouter Vandenhaute en Vincent Kompany schuiven een rijtje op. Een overzicht van de voornaamste figuren aan de top van de Anderlecht.\n\nLEES OOK. Nieuwe paleisrevolutie bij Anderlecht: Marc Coucke zet stap opzij, Wouter Vandenhaute vervangt hem\n\nWouter Vandenhaute: voorzitter\n\nIn januari trad Vandenhaute op als extern adviseur van CEO Van Eetvelt. Nu neemt de gewezen topman van Woestijnvis en sterke man achter Flanders Classics de fakkel over van Marc Coucke als voorzitter. Hij zal door zijn nieuwe functie zijn aandelen bij Let’s Play van de hand doen. Zijn betrokkenheid in een agentschap dat jonge voetballers begeleidt, rijmt niet met zijn rol als voorzitter bij Anderlecht.\n\nFoto: Lieven Van Assche\n\nKarel Van Eetvelt: CEO\n\nSinds 1 april is Karel Van Eetvelt de CEO van Anderlecht. De gewezen topman van Unizo en Febelfin volgt in die functie Jo Van Biesbroeck op. Hij leidt de club, zowel het sportieve als het operationele departement.\n\nVincent Kompany: speler, manager en aandeelhouder\n\nIn de eerste plaats blijft Kompany als aanvoerder op het veld actief. Nu investeert de verdediger ook mee in de club als aandeelhouder. Kompany ligt nog onder contract tot 2022 bij Anderlecht, maar de Rode Duivel gaat een engagement aan om ook na die datum actief te blijven op Neerpede.\n\nFoto: Photo News\n\nMarc Coucke: hoofaandeelhouder\n\nMarc Coucke geeft het voorzitterschap na twee jaar door aan Wouter Vandenhaute. Toch verdwijnt de ondernemer niet uit beeld bij Anderlecht. Hij blijft met zijn investeringsbedrijf Alychlo hoofdaandeelhouder van de club.\n\nFoto: BELGA\n\nPeter Verbeke: Head of Sports\n\nVerbeke werd via Wouter Vandenhaute weggeplukt bij AA Gent, waar hij sinds oktober 2018 verantwoordelijk was voor de rekrutering bij de A-kern, de beloften en de jeugd. Voordien was Verbeke bij Club Brugge actief.\n\nBij Anderlecht werd hij als ‘Head of Sports’ in de staf opgenomen. In zijn rol van hoofdscout staat hij in voor de rekrutering via onder meer data-analyse van transfertargets. Hiervoor werkt Verbeke samen met Lee Money, voormalig data-analist bij Manchester City.\n\nFoto: BELGAIMAGE\n\nFrank Vercauteren: hoofdtrainer\n\nSinds oktober vorig jaar staat Frank Vercauteren aan de zijlijn als hoofdtrainer. Hij volgde Simon Davies op, die als officiële hoofdcoach aan het seizoen begonnen was.\n\nVercauteren tekende een contract voor 2,5 jaar bij zijn overgang van OH Leuven, waar hij als sportief adviseur aan de slag was. Hij vertaalt vanop de bank de ideeën van Vincent Kompany naar het veld.\n\nFoto: Photo News\n\nMichael Verschueren: Financieel adviseur van de sportieve cel\n\nVerschueren kreeg deze functie toegewezen na de komst van Peter Verbeke. Hij blijft betrokken bij het transferbeleid van de club: contractverlengingen en uitgaande transfers behoren tot zijn takenpakket.\n\nNaast zijn rol in de bestuurskamers bij Anderlecht is Verschueren belangrijk omwille van zijn internationale contacten. Hij zetelt al jaren in de ECA (European Club Association), die de grote Europese clubs vertegenwoordigt. Ook bij de UEFA heeft Verschueren goede contacten.",Na de voorzitterswissel: wie doet nu wat precies bij Anderlecht?
5ecfee41ffcc131683b92e9f,https://www.tijd.be/r/t/1/id/10229795,2020-05-28T14:53:42.000Z,"Na drie dagen durende sterke rally lassen de Amerikaanse beurzen een pauze in. Boeing bouwt weer MAX-toestellen en houdt de Dow Jones op het droge.\n\nNaast de oplopende spanning tussen de VS en China – wegens de hardere greep van Peking op Hongkong – kregen beleggers ook een portie macro-economische data te verwerken. Het voornaamste cijfer waren wellicht de nieuwe aanvragen voor een werkloosheidsuitkering. Het aantal daalde tot 2,1 miljoen, maar lag wel voor de tiende week op rij boven 2 miljoen. Anderzijds is het totale aantal werklozen dat een uitkering krijgt, wel gedaald van 24,9 tot 21 miljoen. Een aanwijzing dat bedrijven weer mensen in dienst beginnen nemen. Economen vrezen echter voor een tweede ronde van ontslagen naarmate de impact van de coronacrisis doorsijpelt en bedrijven inkrimpen of besparen.\n\nOmstreeks 16.45 uur noteert de Dow Jones 0,4 procent hoger. De S&P500 stijgt eveneens 0,4 procent en de Nasdaq Composite 0,3 procent.\n\nDat de Dow Jones positief blijft, is grotendeels te danken aan Boeing . De Amerikaanse vliegtuigbouwer heeft de productie van de 737 MAX hervat, weliswaar tegen een laag tempo. Daarbij gaat speciale aandacht naar verbetering van de kwaliteit en stroomlijning van het bouwproces.\n\nMAX\n\nBoeing stopte in januari met de bouw van MAX in zijn fabriek in de buurt van Seattle. Wereldwijd staan alle Boeings 737 MAX sinds maart 2019 aan de grond na twee fatale crashes kort na het opstijgen. Voorlopig worden geen toestellen opgeleverd en alle parkings van Boeing stonden vol.\n\nHet vliegverbod was een zware tegenvaller voor Boeing, aangezien de 737 zijn best verkopende toestel is. Het besmeurde ook de reputatie van de Amerikaanse vliegtuigconstructeur. Het is nog steeds onduidelijk wanneer de MAX weer mag vliegen. Bovendien is de vliegtuigmarkt volledig veranderd door de coronapandemie. Maatschappijen die eerder om nieuwe toestellen vroegen, stellen de levering nu uit.\n\nToch wordt de hervatting van de MAX-productie positief onthaald. Boeing wint 3,4 procent. Onderaannemer Spirit AeroSystems , die zowat 70 procent van MAX fabriceert, gaat 1,6 procent hoger, terwijl toeleverancier Hexcel 4,5 procent aandikt.\n\nTrump en Twitter\n\nFacebook en Twitter gaan respectievelijk 0,3 en 2 procent lager. President Donald Trump dreigde er woensdag mee socialemediaplatformen streng te reguleren of zelfs af te sluiten als ze volgens hem te veel gekant zijn tegen conservatieve meningen. Die reactie vloeit voort uit het besluit van Twitter eerder deze week om twee tweets van Trump te labelen als mogelijke misinformatie.",Boeing houdt Dow Jones boven water
5ed0267f1907bb6de5392b05,https://www.hbvl.be/cnt/dmf20200528_04974819/jeugd-en-amateurcompetities-mogen-vanaf-5-september-opnieuw-opstarten,2020-05-28T19:13:22.000Z,"Voetbal Vlaanderen heeft de startdatum van haar competities in 2020-2021 bekendgemaakt. Vanaf zaterdag 5 september komen alle jeugdafdelingen en voetbalcompetities tot tweede en derde amateur opnieuw in actie.\n\nAlle competities 2020-2021 gaan van start op zaterdag 5 september. Door de naweeën van het coronavirus een weekend later dan eerst gepland. Dit betekent dat vanaf het weekend van 5 en 6 september de bal weer zal rollen in alle afdelingen, van het jeugdvoetbal tot D2-D3.\n\nOok de wedstrijddata van de Croky Cup schuiven een week op. Zo zal de eerste speeldag pas doorgaan in het weekend van 8 en 9 augustus. Dit maakt dat de eerste speeldag van de competitie samenvalt met de vijfde speeldag van de Croky Cup. In het geval dat uw club zich weet te plaatsen voor deze vijfde ronde zal de competitiewedstrijd verplaatst worden naar woensdag 9 september.\n\nVoetbal Vlaanderen meldt wel dat dit voorstel nog enigszins onder voorbehoud begrepen moet worden, met de lopende klachten bij het BAS en een mogelijke tussenkomst van de Belgische mededingingsautoriteit in het achterhoofd.\n\nDe volledige kalender met de speeldata kan u hier raadplegen.",Jeugd- en amateurcompetities mogen vanaf 5 september opnieuw opstarten
5ed0267f6981ea3a4dd92c21,https://www.nieuwsblad.be/cnt/dmf20200528_04974596,2020-05-28T18:27:27.000Z,"Afgelopen maandag voerde Virgin Orbit, de grootste concurrent van SpaceX van Elon Musk, voor het eerst een volledige test uit van zijn LauncherOne. Die raket wordt gelanceerd vanaf een Boeing 747 die werd aangepast voor het experiment. In nieuwe beelden die opgedoken zijn, is te zien hoe de test wordt afgebroken. “Een onregelmatigheid tijdens de eerste fase van de vlucht”, klinkt het bij Virgin Orbit. “Onze ingenieurs analyseren de grote hoeveelheid aan data die we hebben verzameld om de oorzaak te achterhalen.”",Nieuwe beelden tonen hoe rakettest Virgin Orbit fout ging
5ed026822b30369e8d780563,https://www.tijd.be/r/t/1/id/10229850,2020-05-28T18:40:16.000Z,"Annie Vereecken investeerde de opbrengst van de verkoop van labogroep Medhold in Belgische bedrijven in de gezondheidszorg\n\nHeran, het nieuwe durfkapitaalfonds van serie-investeerder Annie Vereecken en Biocartis-CEO Herman Verrelst, heeft 45 miljoen euro opgehaald bij een waaier aan investeerders zoals PMV.\n\nHet nieuwe durffonds Heran HealthTech Fund I schiet uit de startblokken. Heran verwijst naar de eerste letters van Herman Verrelst en Annie Vereecken, die fortuin maakte door de verkoop van de labogroep Medhold en sindsdien investeerde in tal van farmastarters.\n\nEen deel van hun portefeuille aan start-ups in de medische sector werd in januari ondergebracht in een nieuw fonds waarvoor tot 65 miljoen euro gezocht wordt. De eerste closing is nu rond en het fonds is 45 miljoen euro groot.\n\n65 miljoen euro Fonds De totale omvang van het fonds kan oplopen tot 50 à 65 miljoen euro.\n\n30 miljoen euro komt van de Vlaamse investeringsmaatschappij PMV, andere institutionele investeerders en vermogende families. Het saldo is de waardering van bestaande participaties.\n\nDe zeven bedrijven - Ugentec, Icometrix, Bluebee, Ontoforce, Lynxcare, Pharmafluidics en Fox Biosystems - zijn geen klassieke biofarmabedrijven die zoeken naar molecules of antilichamen tegen een ziekte. Wel zijn het bedrijven die bezig zijn met data, digitale geneeskunde en artificiële intelligentie.\n\nIcometrix\n\nEen bedrijf dat onlangs in de kijker kwam is het Leuvense Icometrix, dat artificiële intelligentie gebruikt om aantasting van longweefsel te analyseren. Daarmee kunnen Covid-19-patiënten sneller getrieerd worden.",Heran-fonds van biotechveteranen begint met 45 miljoen euro
5ed02683eae376a6c8a7d4fe,https://www.gva.be/cnt/dmf20200528_04974810/mama-s-jasje-kondigt-extra-shows-aan,2020-05-28T18:59:00.000Z,"Zijn deelname aan het tv-programma Liefde voor Muziek heeft Peter Vanlaets populariteit duidelijk een boost gegeven. De eerste concerten van de jubileumtournee langs enkele van Vlaanderens mooiste theaterzalen die hij in het voorjaar van 2021 met Mama’s Jasje onderneemt, waren in een handomdraai uitverkocht. Daarom kondigt de groep nu twee extra shows aan.\n\nHet dertigjarig bestaan van Mama’s Jasje vieren Vanlaet en co. ook op zondag 25 april in Het Depot in Leuven en op zaterdag 22 mei in De Roma in Borgerhout. De voorverkoop voor beide nieuwe data is al meteen begonnen. Nog dit voorjaar brengen de makers van Nederlandstalige popklassiekers als <I>Zo ver weg, Teken van leven </I>en<I> Als de dag van toen</I> een verjaardagsalbum uit met dertig nummers: tien hits, tien hommages en tien splinternieuwe songs.",Mama’s Jasje kondigt extra shows aan
5ed0268500b88a1e77092beb,https://www.nieuwsblad.be/cnt/dmf20200528_04974807,2020-05-28T18:47:50.000Z,"Voetbal Vlaanderen heeft de startdatum van haar competities in 2020-2021 bekendgemaakt. Vanaf zaterdag 5 september komen alle jeugdafdelingen en voetbalcompetities tot tweede en derde amateur opnieuw in actie.\n\nAlle competities 2020-2021 gaan van start op zaterdag 5 september. Door de naweeën van het coronavirus een weekend later dan eerst gepland. Dit betekent dat vanaf het weekend van 5 en 6 september de bal weer zal rollen in alle afdelingen, van het jeugdvoetbal tot D2-D3.\n\nOok de wedstrijddata van de Croky Cup schuiven een week op. Zo zal de eerste speeldag pas doorgaan in het weekend van 8 en 9 augustus. Dit maakt dat de eerste speeldag van de competitie samenvalt met de vijfde speeldag van de Croky Cup. In het geval dat uw club zich weet te plaatsen voor deze vijfde ronde zal de competitiewedstrijd verplaatst worden naar woensdag 9 september.\n\nVoetbal Vlaanderen meldt wel dat dit voorstel nog enigszins onder voorbehoud begrepen moet worden, met de lopende klachten bij het BAS en een mogelijke tussenkomst van de Belgische mededingingsautoriteit in het achterhoofd.\n\nDe volledige kalender met de speeldata kan u hier raadplegen.",Jeugd- en amateurcompetities mogen vanaf 5 september opnieuw opstarten
5ed026873bbd783071405688,https://www.gva.be/cnt/dmf20200528_04974873/jeugd-en-amateurcompetities-mogen-vanaf-5-september-opnieuw-opstarten,2020-05-28T20:47:55.000Z,"Voetbal Vlaanderen heeft de startdatum van haar competities in 2020-2021 bekendgemaakt. Vanaf zaterdag 5 september komen alle jeugdafdelingen en voetbalcompetities tot tweede en derde amateur opnieuw in actie.\n\nAlle competities 2020-2021 gaan van start op zaterdag 5 september. Door de naweeën van het coronavirus een weekend later dan eerst gepland. Dit betekent dat vanaf het weekend van 5 en 6 september de bal weer zal rollen in alle afdelingen, van het jeugdvoetbal tot D2-D3.\n\nOok de wedstrijddata van de Croky Cup schuiven een week op. Zo zal de eerste speeldag pas doorgaan in het weekend van 8 en 9 augustus. Dit maakt dat de eerste speeldag van de competitie samenvalt met de vijfde speeldag van de Croky Cup. In het geval dat uw club zich weet te plaatsen voor deze vijfde ronde zal de competitiewedstrijd verplaatst worden naar woensdag 9 september.\n\nVoetbal Vlaanderen meldt wel dat dit voorstel nog enigszins onder voorbehoud begrepen moet worden, met de lopende klachten bij het BAS en een mogelijke tussenkomst van de Belgische mededingingsautoriteit in het achterhoofd.\n\nDe volledige kalender met de speeldata kan u hier raadplegen.",Jeugd- en amateurcompetities mogen vanaf 5 september opnieuw opstarten
5ed05eb6cac4c47579c72066,https://www.nieuwsblad.be/cnt/dmf20200528_04974314,2020-05-28T10:51:08.000Z,"De inflatie is in mei verder gedaald, voor de vierde maand op rij. Het inflatiecijfer - dat is de mate waarin consumptiegoederen duurder worden - ligt deze maand op slechts 0,48 procent. Dat meldt het Belgische statistiekbureau Statbel. Vorige maand lag de inflatie op 0,57 procent, toen al het laagste niveau in bijna vijf jaar. Telecom werd wel duurder omdat er een einde komt aan de gratis belminuten en data. De kerninflatie, zonder energie en onbewerkte voeding, blijft stijgen.\n\nEr waren in mei vooral prijsstijgingen voor mobiele telefonie (+7,3 procent), vis en zeevruchten (+3,1 procent) en telecommunicatiepacks (+1,2 procent), aldus Statbel. “De prijsstijgingen voor telecom zijn grotendeels het gevolg van het aflopen van tijdelijke tegemoetkomingen wegens de covid-crisis (meer data, meer belminuten ... ).”\n\nStookolie, alcoholvrije dranken, groenten en vlees werden goedkoper. Zo daalde de prijs van alcoholvrije dranken 1,7 procent op een maand tijd, voor de verse groenten was dat -3,8 procent en voor vlees -0,7 procent.\n\nDe kerninflatie, die geen rekening houdt met de prijsevolutie van de energieproducten en de onbewerkte voedingsmiddelen, klokte af op 1,63 procent tegenover 1,58 procent voordien en 1,55 procent in maart.\n\nOok de inflatie van voeding, inclusief alcoholische dranken, blijft in stijgende lijn en klokt af op 4,1 procent. De inflatie voor energie komt uit -2,94 procent, tegenover -2,07 procent in april.\n\nDe huidige maatregelen rond COVID-19 hebben een impact op de berekening van het indexcijfer, meldt Statbel nog. Voor sectoren waar fysieke winkels gesloten zijn worden gegevens bijvoorbeeld online ingezameld als er geen andere databron is. En voor volledig gesloten sectoren (cafés, restaurants, reizen ... ) worden de prijzen doorgetrokken.",Inflatie daalt voor vierde maand op rij: telecomkosten werden wél duurder
5ed05eba93798cb52949e675,https://www.tijd.be/r/t/1/id/10229945,2020-05-28T23:00:04.000Z,"Bij voetbalclub Anderlecht lijkt de teerling geworpen in de machtsstrijd tussen eigenaar Marc Coucke en het trio Wouter Vandenhaute, Karel Van Eetvelt en Vincent Kompany. Coucke zet een stap opzij, Vandenhaute en Kompany stappen in het kapitaal.\n\nDe strijd in het Lottopark gaat een nieuwe fase in. De tot sportbons vervelde oudmediabaas Wouter Vandenhaute neemt het voorzittersstokje over van eigenaar Marc Coucke, nadat Vandenhaute midden januari al aan boord was gekomen als externe adviseur bij de financieel kapseizende recordkampioen. De nieuwe operatie is de voortzetting van de paleisrevolutie die begin dit jaar in gang is gezet. In het kielzog van Vandenhaute trad Karel Van Eetvelt aan als CEO en kwam er een shake-up in de bestuurskamer.\n\nTegelijk stappen Vandenhaute en clubcoryfee Vincent Kompany in het kapitaal. Coucke, die met vennoot Joris Ide driekwart van Anderlecht bezit, blijft na de operatie meerderheidsaandeelhouder. Maar er wordt al sinds dag één van de intrede van Vandenhaute gefluisterd dat op termijn de volledige overname het doel is en dat daarover al afspraken zijn gemaakt. Dat er weinig momentum is voor een echte overname is een understatement. Anderlecht zit financieel in slechte papieren, nog meer sinds de coronacrisis.\n\nHet verlies voor Coucke - hij betaalde bij de overname eind 2017 53 miljoen euro voor 62,5 procent - zou te groot zijn. Dat bedrag is slechts een deel van zijn werkelijke investering. Coucke pompte tientallen miljoenen in de club om haar drijvende te houden, geld dat nodig was omdat Coucke onvoldoende doorhad hoe slecht de club er bij zijn overname financieel voorstond en ook door eigen beleidskeuzes. Kandidaat-investeerders zullen ook geen premie willen betalen voor Anderlecht, een virtueel bankroet merk, zeker nu de wereld afglijdt in een diepe financieeleconomische crisis.\n\n\n\nStruikelblok\n\nVincent Kompany zou extra druk hebben gezet op Marc Coucke, met een mogelijke terugkeer naar zijn oude club Manchester City.\n\nVandenhaute ruimt een belangrijk struikelblok uit de weg voor een grotere rol bij Anderlecht. Hij verkoopt zijn makelaarskantoor Let’s Play, met Rode Duivel en ex-Anderlechtster Youri Tielemans als belangrijkste cliënt.\n\n\n\nVandenhaute moet verkopen, omdat het verboden is tegelijk actief te zijn als makelaar en direct verbonden te zijn met een club. Anderlecht moest zich na verschillende klachten van clubs al verantwoorden voor de vermeende dubbelrol van Vandenhaute bij de licentiecommissie. Die oordeelt of clubs aan de regels voldoen om uit te komen in het profvoetbal. Anderlecht kreeg uiteindelijk zijn licentie, maar er moest wel een signaal komen dat alle banden tussen een rol als clubleider en de makelarij zijn doorgeknipt. Zeker nu na een groot witwasschandaal over makelaars in ons voetbal, het vergrootglas op de koterij rond de grasvelden ligt.\n\nHet machtsspel in de catacomben bij Anderlecht is keihard gespeeld. Coucke en Kompany konden niet meer door een deur. Coucke zou zich nog amper hebben laten zien op Neerpede, het trainingscentrum en operationele hoofdkwartier van Anderlecht, nadat Vandenhaute en diens operationele man Karel Van Eetvelt aan boord kwamen. Vandenhaute zou in de dagelijkse werking al stevig het roer in handen hebben genomen bij paars-wit.\n\nKompany zou extra druk hebben gezet op Coucke, met een mogelijke terugkeer naar zijn oude club Manchester City. De paars-witte aanhang zou Coucke helemaal hebben uitgekotst bij de perceptie dat de importbaas hun people’s prince de club uitjoeg. Alles samen werd het een full court press op Coucke door het nieuwe triumviraat bij paars-wit. Waarbij Coucke naar een plek aan de zijlijn verdween.\n\nDe clash speelt zich af op het dek van een schip dat zwaar slagzij heeft gemaakt. Paars-wit leed in het boekjaar 2018-2019 door een combinatie van omzetverlies en een kostenexplosie een recordverlies van 27 miljoen euro. Afgezet tegenover de zware verliezen en een torenhoge schuld van 95 miljoen euro, stond een dun eigen vermogen van 8,4 miljoen euro. Een spaarpot die er enkel nog was door een forse kapitaalinjectie van 27,3 miljoen, waarvan Coucke het gros voor zijn rekening nam en de minderheidsaandeelhouders de rest. Conclusie: de continuïteit van de club was enkel nog verzekerd door Couckes diepe zakken.\n\n\n\nExtra cashinjectie\n\nHet drama en de reden voor de extra cashinjectie is dat die vers aangevulde spaarpot alweer is weggesmolten. Het water heeft nu ook het dek bereikt door de coronacrisis. De rekeningen voor het seizoen 2019-2020 worden eind juni afgesloten, maar nu al staat vast dat de dieprode kleur van de boekhouding donkerder zal kleuren door het verlies van inkomsten wegens het voortijdig stopzetten van de competitie. Bovendien mist Anderlecht volgend jaar Europees voetbal en de bijbehorende miljoeneninkomsten.\n\n\n\nDe paradox is dat de coronacrisis het zinkende Anderlecht onverwacht een boei toewerpt.\n\nDaardoor blijft probleem nummer één overeind: Anderlecht leeft zwaar boven zijn stand met de kostenstructuur van een club die meedraait aan de Belgische top en de Europese subtop. Maar de inkomsten volgen dat zakenmodel niet meer, omdat Anderlecht een Belgische middenmotor is geworden. Gevolg: nog meer gaten in de al lekke boot, die Coucke steeds weer moest dichten. Er was niet alleen de kapitaalsverhoging van 27 miljoen, hij wierp de club ook een extra kredietlijn van 22 miljoen toe en er is sprake van nog eens zowat 15 miljoen om de licentiecommissie te overtuigen. Dat alles tikt aan tot meer dan 100 miljoen.\n\nDe paradox is dat de coronacrisis het zinkende Anderlecht onverwacht een boei toewerpt. Precorona was de club in opperste staat van paniek over de nieuwe regels voor financiële fairplay (FFP), die eind volgend seizoen van kracht worden in het Belgische voetbal. Die FFP, die erop neerkomt dat clubs niet meer mogen uitgeven dan ze door hun dagelijkse werking binnenkrijgen, stopt clubs in een budgettair keurslijf. Clubeigenaars kunnen niet zonder verpinken hun beurs opentrekken.\n\nIn de penarie\n\nDe algemene regel is dat clubs bij de financiële beoordeling volgend jaar maximaal 5 miljoen euro verlies mogen melden over de jongste twee seizoenen. Naast dat plafond is wel een kapitaalsverhoging van 30 miljoen toegestaan. Op basis van door de voetbalbond gepubliceerde data zou Anderlecht voor 2019-2020 zowat 9 miljoen winst moeten maken om in regel te zijn. Bij de club is te horen dat het een mirakel zal zijn onder de 27 miljoen van vorig jaar te blijven. Alleen: corona verandert alles. Zo veel profclubs zitten in de penarie dat de FFP-regels minstens één seizoen de koelkast in gaan, en Anderlecht een hall pass krijgt.\n\nAnderlecht is het duidelijkste voorbeeld van de vele clubs wier grote zwakte door corona genadeloos wordt blootgelegd. Postcorona moet Anderlecht structureel sneller, slanker, leniger worden. Voor zijn poging om naar de top terug te keren zijn twee scenario’s mogelijk: of het probeert zich zonder veel extra cashboost met slim beleid vanuit de middenmoot terug te knokken. Of de club krijgt vanuit de bestuurskamer een financiële trampoline die paars-wit in één keer naar de top probeert terug te katapulteren. Alles wijst erop dat het extra financieel infuus er snel komt.",Machtswissel bij Anderlecht valt in de plooi
5ed096fb13533f9976e35a45,https://vrtnws.be/p.RQPVA688e,2020-05-29T03:36:40.000Z,"Ter vergelijking, in 1976 beleefden we de droogste lente van de vorige eeuw, toen met 69 millimeter. Na die droge lente volgde toen ook nog eens een historisch droge zomer.\n\n\n\nUkkel telde overigens amper 23 neerslagdagen in drie maanden, normaal zijn dat er dubbel zoveel (49) en ook dit is een opvallende waarde (al zegt ze uiteraard niets over de eigenlijke neerslaghoeveelheden). Het vorige absolute dieptepunt was in 1880. Ook toen hadden we amper 23 dagen, deze lente is dus een evenaring (die data werden toen overigens nog in Sint-Joost gemeten, en niet in Ukkel, red.).\n\nOok in deze statistiek laat de klimaatverandering zich voelen, met ook opvallend lage waarden in recente jaren als 2011 (27 dagen), 2010 (33) en 2014 (34).\n\nOpmerkelijk is ook hoe snel het grondwaterpeil gedaald is. Door de kletsnatte februarimaand was dat waterpeil begin maart in veel meetpunten naar normale waarden gestegen, maar dat effect is helemaal weg, met lage tot zeer lage waterstanden op vele meetpunten begin mei.\n\n","April en mei waren samen nog nooit zo droog sinds 1833, maar hoe komt dat nu eigenlijk? En wat brengt de toekomst?"
5ed097015016442bd9f86961,https://www.demorgen.be/nieuws/de-paradox-van-de-corona-wetenschap-het-moet-snel-gaan-maar-dat-veroorzaakt-net-risico-s-en-verwarring~bf00ac42/,2020-05-29T04:00:00.000Z,"Zelfs de internationale topviroloog Christian Drosten, die de Duitse overheid adviseert, trapte in de val. Hij stelde einde april dat ‘kinderen wellicht even besmettelijk zijn als volwassenen’, wat politici deed besluiten de scholen toch dicht te houden.\n\nNiet veel later moest Drosten zijn besluit herzien omdat de statistiek in zijn studie rammelde. Een nieuwe studie in Science toonde dat de besmettingskans voor kinderen zeker drie keer zo klein is als voor volwassenen.\n\n“Drosten is te snel willen gaan”, zegt microbioloog Herman Goossens (UZ Antwerpen), die als coördinator van het Europese RECOVER-project met Drosten overlegt. “En ik begrijp dat. De druk op ons om zo snel mogelijk eenduidige antwoorden te geven op prangende coronavragen is enorm. Maar zo werkt wetenschappelijk onderzoek niet. Je moet herhalen, verifiëren, controleren, bijsturen. Dat kost tijd.”\n\nOp zich is het tempo opdrijven wel wenselijk in een pandemie. Er sterven veel mensen. Dan wil je liever gisteren dan vandaag weten hoe te testen of te behandelen. Virologen zijn dan ook opgetogen over de razendsnelle wetenschap sinds SARS-CoV-2 de kop op stak.\n\nIn geen tijd was de genetische code van het virus bekend, kwamen er uit China details over symptomen en ziekteverloop. “Ook wisten we gelukkig vlug dat velen besmet zijn zonder symptomen te hebben”, zegt Goossens.\n\nVeilig naar school\n\nKlinische inzichten over hoe Covid-19-patiënten tot wel vier weken aan de beademing moeten en vaak bloedklonters ontwikkelen, zijn eveneens zeer snel gepubliceerd en daardoor zijn levens gered. Wie zulke ontdekkingen doet, is het aan zijn of haar eed van Hippocrates verplicht om het trage proces van wetenschappelijke publicaties over te slaan.\n\nWant ja, in normale tijden doen studies er maanden over om te verschijnen. Dat komt door de peerreview, waarbij onafhankelijke collega’s elkaars conclusies zo kritisch mogelijk doorlichten. “Een onderzoek gaat zo vaak drie keer terug”, zegt immunoloog Hans Snoeck (Columbia University).\n\nSinds ‘corona’ gebeurt dat veel minder omdat het onaanvaardbaar zou zijn mochten we pas pakweg eind oktober weten dat bloedklonters ontstaan en dat kinderen eigenlijk veilig naar school kunnen.\n\nMaar ondertussen loopt het met die topsnelheid ook uit de hand. “Het aantal studies is geëxplodeerd en er worden te veel stappen overgeslagen, zowel in het onderzoek, bij de kwaliteitsbeoordeling door de nu overbezette ‘peers’ als bij de publicatie”, zegt Snoeck. “Nu moet ik als reviewer soms al binnen de twee dagen antwoorden.”\n\nGoossens bevestigt. “In het begin van de uitbraak is door een aantal tijdschriften aanvaard dat wetenschappelijke bevindingen al kunnen worden gepubliceerd ook al komt de peerreview pas later”, zegt hij. “Mijn aanvankelijke enthousiasme daarover is bekoeld, want ik zie te slordige publicaties die dan nadien gecorrigeerd of zelfs weerlegd moeten worden.”\n\nMeterslange viruswolken\n\nDat zorgt voor verwarring in de media en de politiek over cruciale kwesties zoals het heropenen van de scholen of de juiste behandeling van patiënten. “Zo heb ik erg veel tijd gestopt in het weerleggen van haastig onderzoek dat concludeerde dat de PCR-testen (die het virus opsporen, BDB) niet betrouwbaar zijn”, aldus Goossens.\n\nOndertussen wemelt het van de kemels.\n\nDat hardlopers meterslange viruswolken uitademen bleek te kort door de bocht. Dat het virus nauwelijks dodelijker is dan de griep, zoals Stanford University concludeerde, was fout want gebaseerd op proefpersonen die via Facebook waren gerekruteerd. De studie in The Lancet die waarschuwde dat bloeddrukmedicatie het coronavirus zou aanwakkeren, is ook weerlegd.\n\nHet meest ophefmakende voorbeeld is dat van malariamiddel hydroxychloroquine. De bekende Franse viroloog Didier Raoult publiceerde te snel te wankel onderzoek over gunstige antivirale effecten. Prompt promoten de Franse en Amerikaanse presidenten dit medicijn.\n\nMaar in Raoults studie zat geen controlegroep en zonet verscheen in The Lancet dat het malariamiddel net meer doden veroorzaakt. Als zijn er nu ook weer meteen kritische vragen bij de data in die studie.\n\nOp zich gaat wetenschappelijk onderzoek altijd zo, via tegenspraak en kritische discussie. “In het Engels is het research”, zegt viroloog Johan Neyts (KU Leuven). “Met de nadruk op ‘re’, van herhaling. Kwaliteitsonderzoek stoelt op herhaling en goede statistische onderbouwing.”\n\n‘Gemuteerd virus’\n\nAlleen kijkt nu de hele wereld mee en wacht niemand op herhaling en meta-analyses. Nog voor ze weerlegd kunnen worden, komen tussentijdse studies niet alleen terecht bij artsen die zo patiënten beter kunnen behandelen, maar ook op beleidskabinetten en redacties, in huiskamers en aan de digitale toog. Ook bar slecht onderzoek kan zo in een mum van tijd internationaal viraal gaan.\n\n“De zogenaamde preprint-sites zoals medRxiv en bioRxiv zijn daarin doorslaggevend”, zegt Neyts. “Sinds de ebola-epidemie brengen zij gratis nog niet gecontroleerde studies. Een zegen. Zo raakt essentiële informatie sneller bij medici.” Via preprint werd zo bekend dat het ziekenhuispersoneel veel risico loopt op besmetting en dat besmetting vooral binnen gebeurt, legt Goossens uit.\n\nEen zegen, maar ook een vloek. Veel van wat in de media komt, is gebaseerd op informatie van preprints. De LA Times kopte bijvoorbeeld op basis van nog ongecontroleerd onderzoek dat het virus gemuteerd was en daardoor nog veel besmettelijker. Later bleek dat het nauwelijks muteert.\n\n“Momenteel zwieren sommige onderzoekers echt om het even wat op die preprint-sites, zoals onderzoek over antivirale middelen dat enkel gebaseerd is op computermodellen, zonder labotests”, zegt Neyts.\n\nWat niet helpt, is dat niet alleen medische en ethische motieven spelen. “Deze periode is ook een potentiële springplank voor carrières”, zegt wetenschapsfilosoof Gustaaf Cornelis (VUB). “Met een coronastudie kan een onderzoeker nu faam verwerven en fondsen verzilveren.”\n\nOok bij grote vakbladen spelen financiële motieven. “Topbladen zoals Nature zijn gebaseerd op een winstmodel. Zij leven van impact op de korte termijn. Daardoor gaan zij hier ook in mee”, zegt Snoeck.\n\nVoorbarige hoeraberichten\n\nAl helemaal nefast is de ‘wetenschap op basis van persberichten’ die gespecialiseerde websites en persdiensten van onderzoeksinstellingen de wereld in sturen. Twee voorbeelden die snoeiharde kritiek krijgen, zijn Oxford University Hospitals en Moderna, die voorbarige hoeraberichten over de vaccinrace publiceerden.\n\nOxford moest nadien meedelen dat er toch niet zulke goeie resultaten waren. “Directeur Bruno Holthof maakte in de media beloftes die niet konden worden ingelost”, zeggen Goossens, Neyts en Snoeck. “En jammer genoeg krijgen de correcties achteraf altijd veel minder aandacht.”\n\nHet Amerikaanse biotechbedrijf Moderna krijgt internationaal het verwijt aan ‘science by press release’ te doen enkel om de financiers aan te trekken. In hun recente persbericht stond dat 8 van de 45 vrijwilligers positieve resultaten toonden. Maar de onderzoeksdata stonden er niet bij. Resultaat: op de beurs ging het aandeel meteen fors omhoog.\n\nHoe voorkom je dat en vermijd je dat beleid op verkeerde informatie is gebaseerd en burgers zich onnodig of net te weinig zorgen maken of verkeerde richtlijnen volgen?\n\nNiemand ziet een makkelijke uitweg.\n\nZelfdiscipline\n\nOp preprint-sites staan nu wel felgele waarschuwingen. “Iedereen moet beseffen dat de informatie geen wetenschappelijke publicaties zijn”, zegt Neyts. “Als journalist zit je ook in een businessmodel en het is onrealistisch dat media concurrenten laten scoren met preprint-nieuws terwijl ze zelf wachten op de finale versie. Maar je moet altijd een paar experts op die informatie loslaten.”\n\nSnoeck vindt dat de grote vakbladen onderzoek moeten weigeren dat niet dubbelblind is uitgevoerd en niet aan deftig peerreview werd onderworpen. Goossens maant zijn collega’s binnen de RECOVER-groep aan eerst te overleggen voor ze iets naar buiten brengen en roept politici op zich te laten adviseren door experts die zich baseren op grondig afgetoetste studies.\n\nZelfdiscipline wordt ook voorgeschreven. “Wanneer journalisten bellen voor een snelle reactie, probeer ik mij te bedwingen als ik vind dat ik best eerst meer lees”, zegt Goossens. “Dat is niet eenvoudig want de nood aan duiding is zeer groot. En zelfs als het lukt, zie ik dat een overtrokken conclusie dan toch overal kan staan. Dan is het te laat, want niemand leest correcties en weerleggingen achteraf.”","De paradox van de corona-wetenschap: het moet snel gaan, maar dat veroorzaakt net risico’s en verwarring"
5ed0cf376764c84449b27b33,https://www.standaard.be/cnt/dmf20200529_04975330,2020-05-29T05:53:00.000Z,"De Oostenrijkse politie heeft beelden vrijgegeven van een vrouw die de toenmalige Oostenrijkse vicekanselier Heinz-Christian Strache in opspraak bracht.\n\nDe onderzoekers willen de mysterieuze vrouw spreken die zich voordeed als Alijona Makarova, een nicht van de Russische oligarch Igor Makarov. Maar die laatste zegt dat hij geen nicht heeft. De speurders vonden haar niet terug in internationale databanken.\n\nDe zaak begon in mei vorig jaar, toen verschillende Duitse media beelden verspreidden van de toenmalige Oostenrijkse vicekanselier en FPÖ-leider die op Ibiza bij de vrouw naar illegale partijfinanciering hengelde in ruil voor overheidsopdrachten. Uit de video, die in 2017 gemaakt werd, bleek dat hij bereid was zich te laten omkopen.\n\nLees ook: Kompromat pakt je op je zwakke plek\n\nStrache benadrukte dat hij erin was geluisd en dat hij de knappe vrouw – een lokvogel die hij had willen ‘imponeren’ – nooit meer had gezien. In de Airbnb-villa waren geheime camera’s geplaatst die uren film­materiaal hebben verzameld.\n\nDe zogenaamde ­‘Ibizavideo’ leidde tot de val van de regering met daarin de FPÖ en de ÖVP van bondskanselier Sebastian Kurz. Na de beschuldigingen van corruptie zette de extreem­rechtse partij FPÖ Strache ook uit de partij.\n\nOnderzoek\n\nWie achter de video zit die tot de val van de vicekanselier leidde, is nog altijd onduidelijk. In het onderzoek heeft de politie vijf arrestaties verricht en 55 huiszoekingen gedaan. Achter een valse lichtschakelaar was een camera verstopt, zo bleek uit het onderzoek. Dieter Csefan, die het onderzoek leidt, sluit momenteel de betrokkenheid van buitenlandse inlichtingendiensten uit. Volgens hem wilden de makers de video verkopen.\n\nVolgende week start een parlementair onderzoek naar de zaak. De autoriteiten hebben meer dan twaalf uur beeldmateriaal in handen. Mogelijk wordt de volledige video aan de commissieleden beschikbaar gesteld. Heinz Christian-Strache ziet dat liever niet gebeuren, hoewel hij altijd heeft gezegd dat het fragment dat werd verspreid een vertekend beeld gaf van de avond.",Gezocht: de vrouw die Oostenrijkse vicekanselier in opspraak bracht
5ed0cf37e807648431a9cc3b,https://www.nieuwsblad.be/cnt/dmf20200529_04975341,2020-05-29T06:15:28.000Z,"Het recordaantal ritzeges in de Tour staat nog steeds op naam van Eddy Merckx met 34. Mark Cavendish heeft er 30 achter zijn naam staan. Wil de 35-jarige Britse sprinter Merckx bijbenen, dan moet hij wel een Tourselectie afdwingen. Vorig jaar lukte dat niet met Dimension Data, bij zijn huidige ploeg Bahrain McLaren is hij ook lang niet zeker van zijn plekje, zegt manager Rod Ellingworth.\n\nSo close, yet so far. Vier overwinningen is hij nog verwijderd van het historische record van onze landgenoot. Toch lijkt het unieke getal van Merckx veraf. Sinds februari 2018 won hij niet meer, Mark Cavendish. Ook in de Saudi Tour en de UAE Tour, zijn enigste koersen in dit vreemde jaar, reed de Britse sprinter anoniem rond. Niet evident om op die manier een selectie voor de Tour in september af te dwingen.\n\n“Cavendish is niet zeker van een Tourselectie, ook al omdat hij het sportief wil afdwingen. We hebben voor het seizoen een afspraak gemaakt. Als Mark opnieuw wedstrijden wint, is hij goed genoeg om deel te nemen aan de Tour”, duidt zijn teammanager Rod Ellingworth aan het Britse persbureau PA.\n\nRod Ellingworth in gesprek met Cavendish in de Saudi Tour Foto: BELGAIMAGE\n\n“Technisch gezien blijft hij een van de beste”\n\nEllingworth weet wel dat de omstandigheden ‘Cav’ niet gunstig gezind zijn. Het coronavirus gooide de sportwereld helemaal om. Niet makkelijk voor een renner die deze maand 35 werd. “Er werd nog nauwelijks gekoerst. Het is voor Mark nu een stuk moeilijker om te laten zien dat hij weer terug is op een redelijk niveau. Zijn kansen zijn geslonken.”\n\nDe manager schrijft de wereldkampioen van Kopenhagen wel helemaal nog niet af. “Technisch gezien blijft Cavendish een van de beste sprinters ter wereld. Als hij over de juiste vorm beschikt, kan hij ook zonder treintje winnen. Mark brengt ontzettend veel, is enorm gefocust en kan als geen ander doelen stellen.”\n\nLEES OOK. Ook na twee jaar zonder zege begrijpt Mark Cavendish de twijfels over hem niet: “Al die shit in jullie magazines en op Twitter, het doet mij niks”",Mark Cavendish dreigt (opnieuw) een Tourselectie te mislopen: “Zijn kansen zijn geslonken”
5ed0cf3c1ca54960cca2f13f,https://www.nieuwsblad.be/cnt/dmf20200529_04975394,2020-05-29T08:19:42.000Z,"Voetbal is een veilige sport, ook in de coronatijd. Dat is de conclusie van de Nederlandse voetbalbond KNVB na een onderzoek met Inmotio, een bedrijf dat gespecialiseerd is in volgsystemen en data-analyse.\n\nOp basis van analyse van 482 wedstrijden uit de eredivisie in de seizoenen 2018-2019 en 2019-2020 concluderen de onderzoekers dat profvoetballers zich gedurende een wedstrijd slechts sporadisch langer dan 30 seconden binnen een onderlinge afstand van 1,5 meter op het veld bevinden.\n\nHet risico om het nieuwe coronavirus over te dragen, is volgens hen dan ook klein. “Het onderzoek heeft wereldwijde relevantie, nu er langzaamaan weer gevoetbald gaat worden op het hoogste niveau”, zegt directeur Vincent van Renesse van Inmotio. Edwin Goedhart, hoofd medische zaken bij de KNVB en de teamarts van het Nederlands elftal, zegt bij FOX Sports: “Volgens ons kunnen we zonder al te veel grote risico’s weer het veld op. Voetbal is een veilige sport om te doen, ook in de coronatijd.”\n\nFrankrijk slaat zich voor het hoofd: “Zijn wij dan achterlijk?”\n\nEind april besliste de Nederlandse voetbalbond dat de Eredivisie erop zat. Niet veel later volgde ook de Franse Ligue 1. Na 28 speeldagen werd het PSG van Thomas Meunier uitgeroepen tot kampioen. Betreurenswaardig volgens de grootste sportkrant van Frankrijk.\n\nDe Ligue 1 is de enige van de vijf grote Europese competities waar al zeker niet gevoetbald zal worden deze zomer. In de Bundesliga zijn ze al opnieuw bezig en binnenkort gaan ook de Premier League (17 juni), de Serie A (20 juni) hervatten. La Liga mikt op 12 juni om het Spaanse voetbal weer op gang te trappen.\n\nL’Equipe is dan ook niet te beroerd om met volgende cover te openen. “Zijn wij dan achterlijk?”, vragen ze zich af.",Hebben de Eredivisie en de Ligue 1 al spijt van hun beslissing? Onderzoek stelt dat “voetballen in coronatijd veilig is”
5ed1077c1e77a3271e783e44,https://www.hbvl.be/cnt/dmf20200529_04975533/hebben-de-eredivisie-en-de-ligue-1-al-spijt-van-hun-beslissing-onderzoek-stelt-dat-voetballen-in-coronatijd-veilig-is,2020-05-29T11:03:16.000Z,"Voetbal is een veilige sport, ook in de coronatijd. Dat is de conclusie van de Nederlandse voetbalbond KNVB na een onderzoek met Inmotio, een bedrijf dat gespecialiseerd is in volgsystemen en data-analyse.",Hebben de Eredivisie en de Ligue 1 al spijt van hun beslissing? Onderzoek stelt dat “voetballen in coronatijd veilig is”
5ed13fb9e50dbc6bfd122b84,https://www.tijd.be/r/t/1/id/10230087,2020-05-29T16:26:01.000Z,"Zorgverleners staan onder grote druk, maakte de coronacrisis duidelijk. De Limburgse start-up DEO ontwikkelde een technologie om hen te ontlasten in de operatiekamer. ‘Met efficiëntie kun je heel veel besparen in een ziekenhuis.’\n\nOm de processen in de operatiekamer te optimaliseren en standaardiseren, maakt DEO (staat voor Data-driven Efficiency for the Operating Room) gebruik van data. In een traject dat zes à acht maanden duurt, maakt het bedrijf een analyse van verschillende parameters. ‘We nemen een paar patiënten als casestudy en timen dat volledige proces aan de hand van een 50-tal tijdsindicaties', zegt CEO en medeoprichter Jeroen Dille. 'Ook ergonomische gegevens zijn belangrijk: hoeveel bewegingen maakt een arts of verpleegkundige tijdens een operatie? Hoeveel kilogram dragen ze? Wat zijn de stresslevels in het operatiekwartier?’\n\nSchermvullende weergave Jeroen Dille, CEO en mede-oprichter van DEO, werkte eerder bij Materialise, waar hij aan het hoofd van de medische unit stond.\n\nDat levert een heleboel data op, die DEO in zijn software giet. ‘Via een geautomatiseerde tool krijgen we een basisanalyse: een uitgebreid rapport en bijbehorend online dashboard. Die interpreteren onze ingenieurs dan in detail. Vaak bevestigen die resultaten het buikgevoel van het ziekenhuispersoneel. Ze merken wel waar het hapert, maar met harde data kun je die manco’s aanpakken.’\n\nAfdektechniek\n\nDan komt de implementatie van de oplossingen die uit het datamodel rollen. In het Ziekenhuis Oost-Limburg (ZOL), waar DEO sinds 2018 meehelpt alles te stroomlijnen, kan hetzelfde team drie keer zoveel patiënten behandelen. 'Dat komt door voor de hand liggende dingen, zoals snijden in overbodige instrumenten. Zo bespaar je kosten, maar ook tijd, want je moet minder materiaal uitpakken en klaarleggen. We introduceerden ook een verbeterde afdektechniek, zodat de patiënt sneller steriel is. Zo spaar je al vijf à acht minuten tijd op zich.'\n\nVaak zijn die resultaten een bevestiging van het buikgevoel van het ziekenhuispersoneel. Ze merken wel waar het hapert, maar met harde data kun je die manco’s aanpakken. Jeroen Dille CEO en mede-oprichter DEO\n\nIn eerste instantie focust DEO op orthopedische operaties als knie- of heupoperaties, maar Dille maakt zich sterk dat de modellen toepasbaar zijn op 80 procent van de andere laagvariabele zorgingrepen.\n\nMaterialise\n\nOm de mogelijkheden optimaal te kunnen inschatten, heeft een deel van het elfkoppige DEO-team een medische achtergrond als verpleegkundige of biomedisch ingenieur, maar er is ook economische kennis. ‘Dat is belangrijk: met efficiëntie kun je heel veel besparen in een ziekenhuis. In het ZOL werden heupoperaties 22 procent goedkoper.’\n\n22 procent goedkoper In het Ziekenhuis Oost-Limburg werden heupoperaties 22 procent goedkoper.\n\nDille is IT’er van opleiding. Hij werkte twaalf jaar bij het Leuvense 3D-printingbedrijf Materialise en stond aan het hoofd van de medische unit. In 2016 richtte hij met Materialise-collega's David Van der Auwera en Tim Clijmans OrthoGrowth op, een consultancybureau gericht op medische bedrijven. In 2018 kwam daar DEO uit voort, met de steun van het Leuvense technologie-onderzoekscentrum imec, dat 15.000 euro investeerde. Ook de Hasseltse investeringsmaatschappij LRM en moederbedrijf OrthoGrowth sprongen financieel bij.\n\nJohnson & Johnson\n\nDEO heeft elf contracten lopen in ziekenhuizen in Europa en de Verenigde Staten en bekijkt nu de expansieopties. Via een samenwerking met de farmareus Johnson & Johnson komen daar binnenkort acht ziekenhuizen bij. Voor corona mikte DEO op een omzet van 600.000 euro in 2020. 'Nu zal het iets tussen 250.000 en 500.000 euro worden.'",Genks datamodel verlicht druk in operatiekamers
5ed13fbca49d3cb4ac0fd3f9,https://www.tijd.be/r/t/1/id/10229743,2020-05-29T14:44:11.000Z,"Adepten van technische analyse verheugden zich deze week over een reeks positieve signalen die de S&P500-aandelenindex uitzond. Kunnen historische koersgrafieken echt helpen voorspellen waar een aandeel naartoe gaat?\n\nVan een mooie grafiek geniet hij evenveel als van een geslaagd schilderij. En dus zit Philippe Gijsels, hoofdstrateeg van BNP Paribas Fortis, vaak om middernacht nog naar koersgrafieken te turen. Meer dan 500 grafieken volgt hij op de voet en kan hij desgevraagd uit het blote hoofd tekenen.\n\nDe zilverprijs op 40 jaar is zo'n klassieker. Enkele vingervlugge codes op zijn Bloomberg-terminal in de Brusselse marktenzaal en daar is ie: de zilvergrafiek met het profiel van een bergrit met twee moordende cols, met daartussen een lange, vlakke rit van 30 jaar. Volgens Gijsels een perfecte illustratie van de weerstandsniveaus waartegen koersen soms moeten opboksen. De tweede zilverpiek is bijna exact even hoog als de eerste, een teken van de hoogtevrees die beleggers krijgen als de hoogste koers ooit in zicht komt.\n\nSchermvullende weergave ©Mediafin\n\n'Op de top slaat de twijfel toe en nemen beleggers winst. Je hebt ook verkoopdruk van mensen die op de vorige top gekocht hebben en nu eindelijk zonder verlies kunnen uitstappen. Maar eens je door dat niveau weet te breken ligt de weg naar boven open. Dan wordt het leuk. Je komt op onontgonnen terrein, zonder weerstand. De koers kan dan snel hoger gaan', vertelt Gijsels.\n\nKraaien\n\nTechnische analyse, luidt de officiële term voor Gijsels' passie. Ofwel het bestuderen van historische koersgrafieken om patronen en trends te detecteren en op basis daarvan te kopen of te verkopen. Wat meteen impliceert dat koersen enigszins voorspelbaar zouden zijn door naar het verleden te kijken en daar een veelvoud aan technieken op los te laten, van voortschrijdende gemiddeldes die elkaar kruisen over de Relatieve Sterkte Index (RSI) - die aangeeft of een aandeel excessief gekocht of verkocht is - tot de uit Japan overgewaaide 'candlesticks' en hun 'hamers' en 'drie zwarte kraaien'.\n\nWie dat allemaal nogal esoterisch in de oren klinkt, is Patrick Millecam van de vermogensbeheerder Value Square. Als economiestudent was hij gefascineerd door koersgrafieken en schreef hij zelfs een eigen computerprogramma voor technische analyse. Maar zijn geloof erin taande nadat hij 'blindelings' het beleggingsadvies van een technisch analist had gevolgd bij zijn eerste werkgever. 'Het grootste verlies dat ik ooit heb geleden, maar het was ook de beste leerschool', vertelt Millecam.\n\nVandaag zweert hij bij fundamentele analyse, wat zowat de tegenpool is. Een fundamentele analist bepaalt de onderliggende waarde van een aandeel door het bedrijf en zijn resultaten, de sector en de economie te bestuderen. Technische analyse vergelijkt hij met 'waarzeggerij'. 'Een grafiek toont het verleden, en daarmee kan je de toekomst niet voorspellen. Het is eerder een vorm van speculeren in plaats van echt beleggen.'\n\nPopulair\n\nToch is technische analyse populair bij een schare van beleggers en professionele traders. Talloze nieuwsbrieven, boeken en softwarepakketten spelen erop in. De academische wereld daarentegen is altijd sceptischer geweest. Daar heet het dat koersen per definitie onvoorspelbaar zijn, omdat alle relevante informatie erin verwerkt is. Als een voorspelbaar patroon opduikt, spelen beleggers er meteen op in en verdwijnt het weer even snel. De academische consensus luidt dan ook dat technische analyse niet duurzaam winstgevend is als rekening gehouden wordt met de transactiekosten.\n\nIk koop liever in een dalende markt, en dan is het de moeite te kijken naar waar de bodemniveaus zitten. Patrick Millecam Hoofd beleggingen bij Value Square\n\nAl is nuance op zijn plaats, ook voor Millecam. 'Ik moet toegeven dat ik vandaag opnieuw meer naar technische analyse kijk. Naar grafieken kijken heeft een zeker nut, althans voor het timen van een aan- of verkoop waar we op basis van fundamentele analyse toe beslist hebben. Ik koop liever in een dalende markt, en dan is het de moeite te kijken naar waar de bodemniveaus zitten.' Meteen is duidelijk dat het eventuele nut van technische analyse zich eerder op de korte termijn situeert, waar momentum een rol speelt.\n\nDat momentum was deze week zichtbaar bij de Amerikaanse S&P500-index, die niet één maar drie positieve signalen liet noteren: de index ging door het ronde getal van 3.000 punten, doorbrak zijn 200-daags voortschrijdend gemiddelde, én verblijdde de Fibonacci-adepten onder de technische analisten door 61,8 procent van het verlies van top tot bodem goed te maken ('retracement') en zo een Fibonacci-niveau te bereiken. 'Veel technische analisten kijken naar die signalen, wat tot koopdruk heeft geleid en de S&P500 gestuwd heeft', duidt Gijsels het momentum. Hij houdt wel een slag om de arm, want de beursstijging is erg snel gegaan. 'Dit is een belangrijk niveau, maar bevestiging is nodig. Anders is sprake van een valse uitbraak.'\n\nBewijs\n\nAcademici vinden hier en daar ondersteunend bewijs voor technische analyse, maar het testen van de merites is niet zo eenvoudig. Een van de kritieken is dat de gebruikte technieken vaak vaag en subjectief gedefinieerd zijn, waarbij iedereen zijn eigen formule bij elkaar kan puzzelen. Een winnende formule zal men bovendien in stilte koesteren. Een onderzoek uit 2013 omzeilde dat probleem door professionele portefeuillebeheerders gewoonweg te vragen of ze ook rekening hielden met technische analyse bij hun beleggingsbeslissingen. Een derde antwoordde positief, en zij bleken gemiddeld iets betere rendementen te boeken dan de groep die grafieken negeerde.\n\nGijsels is niet verbaasd. 'Ik geloof sterk dat technische en fundamentele analyse goed samengaan. Het technische plaatje is als de markt die tegen je spreekt. Je moet daarnaar luisteren, want de markt heeft meestal gelijk.'\n\nAls je een bepaalde visie hebt ontwikkeld, is het nuttig die te controleren met technische analyse. Philippe Gijsels Hoofdstrateeg BNP Paribas Fortis\n\n'Als je een bepaalde visie hebt ontwikkeld - bijvoorbeeld op een aandeel of een sector - is het nuttig die te controleren met technische analyse', vervolgt Gijsels. 'Door naar de trend te kijken kan je inschatten of het een goed moment is om te kopen. Of anders gezegd: een grafiek op zich is weinig waard zonder een fundamenteel beleggersverhaal erachter. Maar een verhaal is evenmin veel waard als je het niet kan testen. Ze zijn complementair en op twee manieren te gebruiken: ofwel heb je een idee dat je vervolgens gaat testen in de markt, ofwel zie je iets in de markt en ga je op zoek naar het idee erachter.'\n\nRijsthandelaar\n\nDe onderliggende vraag is natuurlijk waaróm er trends met een voorspelbare kracht zouden zijn. Hoe verklaar je hun bestaan? Technische analyse is alvast een eeuwenoud principe. De 18de-eeuwse Japanse rijsthandelaar Munehisa Homma ontwikkelde de 'candlestick'-signalen. Zo genoemd omdat de visuele voorstelling van de openings- en slotkoers van een actief plus de hoogste en laagste koers tijdens diezelfde periode (een dag, een maand) op een kaars lijkt. Homma werd er schatrijk mee.\n\n'Menselijke emoties. Hebzucht en angst', geeft Gijsels als eerste verklaring voor het bestaan van koerspatronen. Ze weerspiegelen voorspelbaar menselijk kuddegedrag en leggen de massapsychologie bloot. In dat opzicht is technische analyse verwant aan behavioral finance, die inzoomt op voorspelbaar irrationeel gedrag van beleggers. In essentie doen de algoritmes van een datagedreven 'quantfonds' als Renaissance Technologies van superbelegger Jim Simons hetzelfde, zij het op een uiterst gesofisticeerd niveau. Want het is opletten geblazen: de psychologie leert evengoed dat mensen de neiging hebben patronen te zien waar er geen zijn én die door te trekken naar de toekomst.\n\nOp korte termijn zie je typisch een onderreactie van aandelen op positief nieuws, op lange termijn overreageren ze altijd. Philippe Gijsels Hoofdstrateeg BNP Paribas Fortis\n\nEen tweede fenomeen is dat relevante informatie slechts geleidelijk doorsijpelt in de koers, wat trendversterkend werkt. 'Niet alle beleggers krijgen dezelfde informatie op hetzelfde moment', vertelt Gijsels. 'Een verhaal begint vaak klein en krijgt dan tractie. Op korte termijn zie je typisch een onderreactie van aandelen op positief nieuws, op lange termijn overreageren ze altijd.'\n\nZelfvervullende voorspelling\n\nTot slot speelt het effect van de zelfvervullende voorspelling als veel traders en beleggers naar dezelfde technieken en patronen kijken. Door ernaar te handelen of te anticiperen dat anderen het zullen doen, versterken trends zich vanzelf op de korte termijn.\n\nGijsels gelooft wel niet dat technische analyse iets te zeggen heeft over de omvang van de verwachte koersbeweging. De grafiek geeft louter een signaal om te traden, zónder koersdoel. 'Ik denk niet dat technische analyse kan voorspellen dat je boven een bepaald uitbraakniveau een stijging met bijvoorbeeld 50 procent mag verwachten.' Anderen geloven dat wel te kunnen aflezen met specifieke technieken.\n\n'Uiteindelijk wil je met technische analyse bereiken dat je een trend spot die hopelijk lang aanhoudt', vervolgt Gijsels. 'Met langdurige trends verdien je geld. Kortstondige, onbetrouwbare trends dwingen je vaak te kopen en te verkopen en zijn daarom verlieslatend. Zulke verliezen horen erbij, zolang ze maar niet te vaak gebeuren en je mooie winsten boekt op de duurzame trends. Dat illustreert meteen een ander nut van technische analyse: ze dwingt je gedisciplineerd te zijn als belegger. Je vermijdt veel te vroeg winst te nemen op een stijgend aandeel omdat je pas verkoopt als je een signaal krijgt.'\n\nOndanks zijn geloofsbelijdenis erkent Gijsels dat technische analyse een niche blijft in de beleggerswereld. Traders in de marktenzaal hebben er aandacht voor, maar in heel BNP Paribas Fortis is geen enkele technische analist te vinden, zegt Gijsels. 'En van alle research die ik binnenkrijg, is maximaal 2 of 3 procent gelinkt aan technische analyse.'",Kan technische analyse de beurs voorspellen?
5ed1b038e5f7abeb7c27d287,https://www.tijd.be/r/t/1/id/10230116,2020-05-29T23:07:36.000Z,"Is dat nu een leeftijd, 63, om met pensioen te gaan? ‘Ik ben Kaaiman niet beu, ik ben het schrijven beu’, zegt Koen Meulenaere en hij was niet meer te overtuigen. Zelfs niet door Rik Van Cauwelaert, die zijn bovenbuur in de zaterdagkrant zal missen. ‘In De Tijd staat geen onzin, behalve wat wij schrijven.’\n\n‘Hebt u daar aandelen?’ De mevrouw in de kleine supermarkt draagt een mondmasker, een faceshield én ze staat achter een scherm van plexiglas, maar wat we op maandagavond tussen de twee beurtbalkjes op haar rollende kassaband leggen, heeft ze gezien en valt haar op. Niemand koopt zomaar in één keer vier pakken Amico-cakejes, een doos madeleines en een doos frangipanes van Lotus.\n\nWij normaal ook niet, maar wat geef je een bijna gepensioneerde als afscheid? Een kaaiman kan veel knabbelen, maar dé Kaaiman is volgens goede bron ‘nen lastigen eter’. Alleen met die Lotus-koekjes lopen we geen risico. Tikt u ‘Amico’ maar eens in de zoekbalk van De Tijd in.\n\nKaaiman is een typetje, en een vreselijk figuur. Als ik die tegenkom, ga ik een straat om. Koen Meulenaere\n\n\n\n\n\nZijn ergernissen kent wie Koen Meulenaeres columns de jongste acht jaar in deze krant las beter dan zijn liefdes. Misschien houdt hij wel van de muziek van John Prine? Gaat hij graag op vakantie in de provincie Luxemburg? Wie hem op deze redactie ’s morgens zag zitten, weet dat hij het kruiswoordraadsel in deze krant oploste. Wat anderen dan weer verbaast. ‘Koen? Het kruiswoordraadsel oplossen? Dat is zo on-Koens. Volgens mij vindt hij dat een nodeloos tijdverdrijf.’\n\n\n\nHet is dinsdagochtend en RWDM-voorzitter Thierry Dailly opent de deur van het Edmond Machtensstadion, de plaats die Rik Van Cauwelaert voorstelde om - met social distance - af te spreken. Een oude club, kampioen in 1975, faillissementen en degradaties, de slogan is goed gekozen: ‘A legend never dies’. Het veld, nu een aardevlakte, wordt heraangelegd. Voor de Tribune Raymond Goethals een foto van de legendarische kampioenenploeg (Johan Boskamp! Nico De Bree! Benny Nielsen! Willy Wellens!) en het Brussels clublied: ‘…gaa doot ketsjes druume/van klaaine ket tot gruute vedette/in ruud, wit en zwet/quel honneur…’\n\nSchermvullende weergave\n\nOp een publiciteitsbord een slogan: ‘Oo zit dadee?’ Dat is een goeie vraag. Hoe zit dat hier? Waarom is bij een afscheidsinterview bij het pensioen van Koen Meulenaere ook Rik Van Cauwelaert aanwezig? Het antwoord: omdat Kaaiman niet alleen geïnterviewd wilde worden.\n\n‘Als hij iets in zijn hoofd heeft, krijg je het er niet uit’, zei iemand. Waarom hier, in de tribunes van RWDM? Dat was een voorstel van Van Cauwelaert en Meulenaere zegt nu: ‘Een kilometer verder ligt Anderlecht, maar RWDM is altijd een andere club geweest. Een club die er graag tegenin ging.’ Zoals hij, dus.\n\n\n\nIn de allereerste Kaaiman, die op 16 november 2012 in De Tijd verscheen, schreef je: ‘Bent u op zoek naar goede manieren, stap dan niet eerst af in een voetbalstadion.’ Kijk waar we zitten.\n\nMeulenaere: (met zijn eerste van tientallen schaterlachen) ‘Voilà. Hier moet je inderdaad de beschaving niet zoeken. Hoewel het in Molenbeek nogal meevalt.’\n\nRik Van Cauwelaert: ‘Ik ben hier veel geweest. Hierachter lag de sigarettenfabriek van Boule d’Or, aan de andere kant de Rouge et Noir, het café waar oud-bokser Pierre Cossemyns tapte, een beetje verder woonde Burt Blanca, een rocker uit de jaren 50 en nog een beetje verder Louis De Lentdecker. Hier speelde het oude Daring. Het is een speciale plek.’\n\n\n\nWaar jullie samen naar het voetbal kwamen kijken?\n\nMeulenaere: ‘Ik ben hier als journalist regelmatig geweest. Ook vijf jaar na die titel in 1975 hadden ze een goede ploeg met Johan Boskamp, Nico Jansen, Morten Olsen en René Desaeyere. De club is een paar keer failliet gegaan, maar keerde altijd terug. Ze zit weer in 1B. Als Anderlecht nog een jaartje zo verder doet, is er weer een derby.’\n\n\n\nMaar jullie leerden elkaar niet hier kennen. Dat gebeurde bij Sportmagazine.\n\nKoens sterkte is dat hij geen politici ziet. Toen ik hoofdredacteur was, heeft wat hij schreef maar één keer tot een proces geleid. Rik Van Cauwelaert Columnist De Tijd\n\nMeulenaere: ‘Dinsdag 22 januari 1980, 5 graden buiten, een zacht westenwindje. Die dag heb ik Rik voor het eerst gezien. Hoe ik dat zo goed weet? Geen idee, dat staat zo in mijn geest en in tegenstelling tot in het Paleis der Natie komt het bij mij op de juiste feiten aan. Toen Sport Magazine in opdracht van Rik De Nolf werd opgericht als veertiendaags blad, hadden we een goede fotograaf nodig. In België waren er twee: Aldo Tonnoir en Rik. Hem kenden ze omdat hij al voor Knack had gewerkt, dus werd hij het.’\n\nVan Cauwelaert: ‘Johan Anthierens belde me en mijn contract is zo goed als getekend in de toiletten van de Auberge du Chevalier van Jef Jurion (oud-voetballer, red.), waar ik met Frans Schotte (later Standaard Boekhandel en voorzitter van Cercle Brugge, red.) had afgesproken. Hij was personeelsdirecteur bij Roularta.’\n\nMeulenaere: ‘Frans gaf ook mij mijn eerste contract. Daar wordt hij niet graag aan herinnerd. Na enkele nummers van Sport Magazine wilden we iets over boksen, maar er was niemand om dat te schrijven. Rik had zelf nog gebokst en stelde voor dat stuk te schrijven. Dat verhaal kwam binnen, de kop was ‘Bij het slaan opzij gaan staan’ en ik zei aan Mick Michels (de hoofdredacteur, red.): ‘We hebben een probleem. Dat stuk is tien keer beter dan wat wij schrijven.’ Waarop Mick mij vroeg: ‘Kun jij vanaf nu foto’s maken?’ Rik is toen gestopt met fotograferen. De beste beslissing van zijn leven.’\n\nWat was het cement tussen jullie beiden?\n\nMeulenaere: ‘We hadden spontaan een hekel aan dezelfde mensen. (lacht) Hij met argumenten en ik zonder.’\n\nVan Cauwelaert: ‘Zelden heb ik zo’n zelfverzekerde jongeman gezien als Koen. Vorige week las ik het interview met de weduwe van Jan Wauters en dat deed me eraan denken. Jan had schrik van Koen. Terwijl Jan niet zo snel onder de indruk van iemand anders was.’\n\nMeulenaere: ‘Had ik dat maar eerder geweten!’\n\nVan Cauwelaert: ‘Wat ook opviel, was zijn encyclopedische kennis van de sport. Hij kan nog altijd de samenstelling van die ploeg van 1975 opnoemen, mij moet je dat niet vragen. Er zijn alleen figuren die een onuitwisbare indruk op mij hebben gemaakt. Boskamp bijvoorbeeld. Hierachter lag het zwembad van Molenbeek en daarrond liepen kleine schoftjes die herrie schopten. Johan lokte die gastjes naar het voetbalveld. Ze kregen een truitje van Arsenal of Inter Milaan, speelden tornooitjes, en mochten op tornooi naar Engeland. Dat was een sociaal project lang voor daar sprake van was: alle problemen aan het zwembad waren opgelost. Een neefje van me, een Vietnamese bootvluchteling die door mijn zus werd opgevangen, mocht ook meespelen. Hij kende alleen Vietnamees, maar na 14 dagen sprak hij Brussels met al die ketten. En hij verstond Boskamp.’\n\n\n\nKonden jullie in Sport Magazine al humor en commentaar kwijt?\n\nMeulenaere: ‘Ooit deden we een interview met Fons De Wolf, nog altijd de laatste Belgische winnaar van Milaan-San Remo. Andrei Tchmil (de tot Belg genaturaliseerde Moldaviër die die klassieker in 1999 won, red.) tel ik niet mee. Maar Fons zei nooit veel en in dat interview kwam hij niet verder dan ‘ja’, ‘neen’, ‘misschien’. Ik tikte dat zo uit en Rik schreef in de inleiding dat ‘wie zachtjes meelas, in de keuken moeder De Wolf ‘La Traviata’ kon horen mee neuriën’. In zijn laatste paragraaf schreef hij dat we nadien naar het café van Nico Jansen gingen ‘voor een goed praatje met de flipperkast, wat deugd deed.’ De titel was: ‘De kletsmajoor van Breendonk.’ Fons heeft drie jaar niet meer met mij gesproken. Maar hij sprak sowieso amper, dus dat maakte geen verschil.’\n\nKoen Meulenaere\n\nKoen Meulenaere (1957) studeerde politieke wetenschappen aan het Ufsia en KU Leuven en begon in 1978 als losse medewerker op de sportredactie van Het Nieuwsblad. In 1980 ging hij aan de slag bij Sport Magazine, terwijl hij ook freelance voor de toenmalige BRT-radio ging werken. Van 1984 tot 1991 was Meulenaere in vaste dienst bij de radio, ondertussen schreef hij ook voor Humo. In 1991 begon zijn carrière bij Knack, die tot 2012 duurde. In die tijd was hij nog een jaar hoofdredacteur van Voetbal Magazine en werkte hij in verschillende periodes voor de sportredactie van VTM, voor Belgacom TV en opnieuw voor Sport/Voetbalmagazine. In 2012 kwam hij in dienst bij De Tijd waarvoor hij zijn dagelijkse column Kaaiman schreef.\n\n\n\n\n\nBij dit verhaal staan twee korte stukjes met levensdata van beide heren. Niet alles bleef duren, de ene ging voor de radio werken, de andere voor Knack. Meulenaere volgde de Tour de France ‘een keer of zeven’, coverde het voetbal, de Olympische Spelen, basketbal, noem maar op. De avond van het Heizeldrama, exact 35 jaar geleden, was hij niet van dienst. ‘Maar net als andere collega’s ging ik in allerijl naar de radio om de nieuwsbulletins te doen. Het is de enige keer dat ik live door een Amerikaanse radiopresentator werd geïnterviewd. Die kondigde me aan als ‘the famous Belgian sports reporter Koen Moilenere’. Ze mogen veel zeggen van Amerikanen, maar die jongens weten nog wat ontzag is.’\n\nLater kwamen Meulenaere en Van Cauwelaert elkaar weer tegen bij Knack. ‘We bleven contact houden en Koen huurde zelfs mijn huis, toen wij beslisten van Groot-Bijgaarden naar Lombeek terug te keren. Ik zie hem nog aankomen met de fiets. (grijnst) Hij had zich toch een beetje verkeken op de Brabantse heuvels.’\n\n\n\nBij Knack begon jij, Koen, de column Kwaad bloed. Dat was gloednieuw in de Belgische journalistiek.\n\nRik Van Cauwelaert\n\nRik Van Cauwelaert (1950) is de zoon van Emiel Van Cauwelaert, oud-hoofdredacteur van de krant Het Volk. Hij werkte in de jaren 70 als fotograaf voor Associated Press en voor het weekblad De Post. In 1980 begon hij als fotograaf voor Sport Magazine, maar al snel werd hij er journalist en stopte professioneel met fotograferen. Enkele jaren later stapte hij over naar het weekblad Knack, waarvan hij in 1997 hoofdredacteur werd. Dat bleef hij tot 2006, toen hij er directeur werd. Hij bleef er tot 2012 ook politiek commentator. Na zijn vertrek bij Knack begon Van Cauwelaert bij De Tijd met zijn wekelijkse Paleis der Natie.\n\nMeulenaere: ‘Zoals de meeste goede ideeën bij Roularta kwam dit idee van Rik De Nolf. Hij wilde iets op de laatste pagina hebben. Jan Mulder deed dat al bij Sportmagazine. Ik had columns geschreven voor Sport Magazine en voor Humo. Vroeger noemde men dat cursiefjes, tot iemand dat te KSA-achtig vond en de titel column uitvond. Maar ik was zeker niet de pionier.’\n\nVan Cauwelaert: ‘Johan Anthierens schreef voor Knack ook al Ooggetuige. Hij is met iets nieuws begonnen.’\n\nMeulenaere: (lacht) ‘Met mensen aan te vallen.’\n\nVan Cauwelaert: ‘Tegelijk verwerkte hij er zijn eigen mislukkingen in. Nu zou men zeggen: hij schreef ze van zich af.’\n\nMeulenaere: ‘Johan deed dat al begin jaren 70. Hem komt veel meer eer toe dan mij.’\n\nVan Cauwelaert: ‘Op den duur kende de lezer zijn hele familie.’\n\nMeulenaere: ‘En vooral: bij Johan was het waar wat hij schreef. Toch wat hij over zijn familie schreef.’\n\n\n\nHoe gemakkelijk kreeg je Kwaad bloed in je vingers? En hoe gemakkelijk was het ermee door te zetten?\n\nMeulenaere: ‘Ik had altijd steun. Altijd. Van de hoofdredacteurs bij Knack en van Rik De Nolf. De mensen kwamen nooit bij mij, ze gingen altijd hogerop. Politici probeerden De Nolf te chanteren, maar no way. Bij De Tijd hetzelfde. Ze belden niet naar mij, maar naar redactiedirecteur Isabel Albers, hoofdredactrice Stephanie De Smedt of CEO Frederik Delaplace. Zij hielden me altijd de hand boven het hoofd. Dat is een machtsstrijd van een politicus tegen een uitgever. Wie is de sterkste? Last heb ik er nooit van gehad, andere mensen hadden er last van.’\n\nVan Cauwelaert: ‘Dat viel nogal mee. Af en toe kreeg je via omwegen iets te horen. Of een woordvoerder belde me dat hij mij ‘ne keer’ moest spreken.’\n\n\n\nWie? De feiten zijn toch verjaard.\n\nVan Cauwelaert: ‘Nee! Sommigen zijn nog altijd actief. Weet je wat de grote sterkte van Koen was? Hij bleef thuis. Anthierens kwam overal, met als gevolg dat sommigen hem rechtstreeks begonnen aan te spreken. Koen ziet niemand, hij gaat niet lunchen met politici. Toch niet dat ik weet.’\n\nMeulenaere: ‘Ge moogt gerust zijn!’\n\nVan Cauwelaert: ‘Zo sta je sterker. Toen ik hoofdredacteur was, heeft wat Koen schreef maar één keer tot een proces geleid. Dat was met Freya Van den Bossche.’\n\nAls een geschiedenis van deze periode geschreven wordt, is Koens werk verplichte kost. De verhoudingen tussen politici die hij beschreef, waren vaak juister dan in de officiële beschrijvingen. Rik Van Cauwelaert Columnist De Tijd\n\n\n\n\n\nIntermezzo: wie ‘Freya Van den Bossche’ zoekt, krijgt van Google als tweede suggestie nog altijd ‘Freya Van den Bossche thesis’. Dat is het werk van Meulenaere, die er week na week op hamerde dat de toenmalige sp.a-minister haar thesis nooit zelf geschreven had. Nu corrigeert hij Van Cauwelaert.\n\n\n\nMeulenaere: ‘Er is nooit een proces van gekomen. Er werd een klacht ingediend, twee rechercheurs van de politie van Leuven verschenen op Knack en stelden een dik dossier samen. Meester Van Steenbrugge, die haar advocaat was, las dat en besliste toen in al zijn wijsheid niet aan te dringen. Dat zal niet uit sympathie voor mij geweest zijn. Uiteindelijk moest Freya Van den Bossche de proceskosten aan mij betalen. 74,45 euro, ik zal het nooit vergeten. Ik heb laten weten dat ze dat mocht afronden op 74 euro. Je moet het onderste niet uit de kan halen.’\n\nSchermvullende weergave\n\n\n\n\n\nWat was de drijfveer? Verontwaardiging, boosheid, ergernis?\n\nMeulenaere: ‘Broodwinning. Niemand gelooft dat, maar het is zo.’\n\nVan Cauwelaert: ‘Maar er zat toch verontwaardiging in.’\n\nMeulenaere: ‘Als ik echt boos werd, heb ik jou altijd gezegd: gooi het eruit, want dat zijn de slechtste stukken. Als je iemand aanvalt, draai het dan om. Prijs die de hemel in en hij kan niets meer zeggen. Terwijl er exact hetzelfde in staat. Maar verder? Dat was mijn job, zoals iemand anders brood bakt.’\n\nVan Cauwelaert: ‘Er is veel hypocrisie en als dat een beetje te groot wordt, moet hij reageren.’\n\nMeulenaere: ‘Dat klopt. Tegen aanstellers en windverkopers kan ik niet. En aangezien je er genoeg hebt…’\n\nToen enkele weken geleden iemand tweette dat Kaaiman bij De Tijd zou stoppen, deed Twitter wat Twitter doet: meteen kwamen de theorieën. Koen Meulenaere werd van bovenaf de mond gesnoerd. Complot, ruzie, discussie. Al goed dat we dicht bij de bron zitten: we hebben het gevraagd aan Isabel Albers en Stephanie De Smedt. Ze zijn formeel: niet één keer is een Kaaiman niet verschenen. Elk hebben ze hooguit één keer gevraagd om een korte passage misschien niet te schrijven.\n\nDat deed Meulenaere zonder morren. ‘Als ik vroeg om iets na te lezen, was het omdat ik dat wilde horen’, zegt hij. ‘Je hebt leiders nodig die zeggen: niet doen. Maar niemand heeft me de mond gesnoerd. Zoals ik al zei: ze hebben me altijd gesteund.’\n\n\n\nIemand die regelmatig in Kwaad bloed opdook, zei me ooit: fijn is het niet, maar ik kan niet zeggen dat wat hij schrijft niet klopt.\n\nVan Cauwelaert: ‘Op een dag werd ik gebeld door Karel De Gucht. Hij zei: ‘Hij schrijft wat hij wil schrijven, maar ik heb een vraag. Ik stond met mijn vrouw in een schoenenwinkel in Antwerpen en nu schrijft Meulenaere exact de dialoog neer die ik daar met mijn vrouw over die schoenen had. Hoe kan dat?’’\n\nMeulenaere: (schatert) ‘De Coccodrillo, ik vergeet het nooit!’\n\nVan Cauwelaert: ‘Ik kon alleen zeggen: ik weet het niet, maar ik zou het hem kunnen vragen.’\n\n\n\nEn?\n\nKarel De Gucht denkt tot vandaag dat een gigantisch politiek complot zat achter een column van mij. Hij heeft de hele VLD naar zijn bureau laten komen. Koen Meulenaere Kaaiman\n\nMeulenaere: ‘Karel De Gucht denkt tot vandaag dat er een gigantisch politiek complot achter zat. Hij heeft de hele VLD naar zijn bureau laten komen. Wat was de zaak? Mijn neef stond toevallig ook in de Coccodrillo. Die heeft me dat verteld. Hoe simpeler, hoe beter. Niemand gelooft het en toch is het zo. Als je wil dat de mensen je niet geloven, schrijf dan de waarheid.’\n\nVan Cauwelaert: ‘Zat jouw vader niet ooit eens in een restaurant aan de kust...?’\n\nMeulenaere: ‘Dat was bij een regeringsvorming. Herman Van Rompuy had iedereen in een restaurant in De Haan verzameld, in het geheim, maar mijn vader zat toevallig in hetzelfde restaurant. Echt waar.’\n\nVan Cauwelaert: ‘Ooit zag ik een betalingsbewijs van Guy Verhofstadt op Koens scherm. Verhofstadt had zijn eerste huis in Italië verkocht. Hij kreeg een cheque met een consistent bedrag, maar iets later verloor Verhofstadt zijn portefeuille in Firenze. Een eerlijke Italiaan…’\n\nMeulenaere: ‘Ha, dén eerlijke Italiaan!’\n\nVan Cauwelaert: ‘… bracht die naar het consulaat in Rome en daar dacht iemand: tiens, misschien is dat interessant voor Meulenaere.’ Hij heeft er nooit iets mee gedaan, want het was allemaal correct.’\n\nMeulenaere: ‘Zie je wel. Als ik het niet gedubbelcheckt had, schreef ik het niet!’\n\nHeb jij nooit getwijfeld?\n\nMeulenaere: ‘Dat wel. Vooral achteraf. (lacht) Als het te laat was. Dikwijls was het er ver over. Soms had ik het een tikje anders moeten formuleren. Dan stond het er ook, maar beter. Ik zal het mogen uitleggen bij Sint-Pieter, dat gaat niet zomaar passeren.’\n\nVan Cauwelaert: ‘Toch zal men, als later een geschiedenis van deze periode geschreven wordt, zijn kronieken moeten lezen. Idem met Anthierens. De verhoudingen tussen politici die hij beschreef, waren vaak veel juister dan wat in de officiële beschrijvingen staat.’\n\nMeulenaere: ‘Je mag er niet te diep in zitten en je moet vooral goed kijken. In 10 seconden zie je soms meer dan tijdens uren en uren zoeken in documenten. Uit de reportages van Paul Jambers haal je veel meer dan uit een jaar De Standaard lezen. Ik haalde ook altijd meer uit interviews die Het Laatste Nieuws deed met politici.’\n\n\n\nJambers zit er wel met een camera bij. Jij zit op je bureau.\n\nIk profiteer van Rik. Als ik iets moet weten, bel ik naar Rik en dan checkt Rik dat. Koen Meulenaere\n\nMeulenaere: ‘Ik profiteer van Rik. Als ik iets moet weten, bel ik naar Rik en dan checkt Rik dat. Rik heeft 10.000 contacten en ik heb er een: Rik. Dat zijn samen 10.001 contacten.’\n\nVan Cauwelaert: ‘Ook in debatten zie je veel gebeuren. Iedereen is zo geconcentreerd op wat gezegd wordt. Gaat De Wever zeggen dat hij met de PS wil regeren? Terwijl veel meer zit in de manier waarop anderen reageren in dat debat.’\n\nHet lijkt me wel een werk van dag en nacht. Alles wat je leest en ziet, kun je gebruiken.\n\nMeulenaere: ‘Dat is de reden waarom ik stop. Het wordt een dwangneurose. Je moet niet alles volgen, je moet volgen tot je iets hebt. Maar ik kan naar niets meer kijken zonder een Kaaiman te maken en dat ben ik beu.’\n\nVan Cauwelaert: ‘Eén beeld kan een ommezwaai betekenen. De foto van Rik Daems (ex-minister bij de toenmalige VLD, red.) die voor zijn villa ligt en dan voor saneringsmaatregelen pleit…’\n\nMeulenaere: ‘Of die een glas champagne drinkt met die Zwitsers (van Swissair, na een deal over Sabena, red.) en zei: ‘C’est du bon.’ Terwijl je aan het gezicht van die Zwitsers zag dat ze dachten: ‘Je steekt in onze zak, vriend.’ Dat moet je zien. En als het niet waar was, kon ik zeggen dat het humor was.’\n\n\n\nDat was de kritiek. Dat je je altijd kon wegstoppen achter het masker van de kolder.\n\nMeulenaere: ‘Dat is helemaal juist en het is compleet oneerlijk. Heb ik altijd gezegd. Het is een compleet oneerlijke rubriek en ik heb het 42 jaar volgehouden.’\n\n\n\nGeldt dat ook voor de privacy van bekende mensen?\n\nMeulenaere: ‘Ze komen zo graag met hun families in de krant als het hen iets kan opbrengen. Dan moet je niet klagen als over je geschreven wordt als het slecht gaat. De privacy van Mark Eyskens heb ik nooit geschonden. Maar wie met zijn gezin pronkt, moet geen scheve schaats rijden.’\n\nVan Cauwelaert: ‘Théo Lefèvre (oud-premier van België, red.): ‘Als de heiligen van hun sokkel stappen, moeten ze niet verbaasd zijn dat ze op hun schouders geklopt worden.’\n\nMeulenaere: ‘Waarom zegt Sophie Wilmès niet eens zoiets?’\n\nVan Cauwelaert: ‘Politici doen zoveel toegevingen om aan het publiek te voldoen. Iemand die geweldig moet oppassen, is die Conner Rousseau. Ze zwaaien nu al met het wierookvat: de nieuwe Stevaert! Even kijken hoe het afgelopen is met Stevaert. Die man is echt het slachtoffer van zichzelf geworden.’\n\n\n\nHoe dun is de lijn tussen kolder en fake news? Op sociale media kun je ze amper nog van elkaar scheiden.\n\nMeulenaere: ‘Je moet er goed mee opletten, maar het lezerspubliek van De Tijd is het hoogst mogelijke. Die snappen dat. Dat merk je aan de reacties. Ze snappen perfect wat kolder is en wat waar is. Dat was bij Knack ook zo.’\n\n\n\nOktober 2012 staat het in alle kranten. Rik Van Cauwelaert stapt op als redactiedirecteur bij Knack en Koen Meulenaere volgt. De oorzaak is de onvrede van beide heren over de aanstelling van Jörgen Oosterwaal als hoofdredacteur. Bijna even snel staat in dezelfde kranten: Van Cauwelaert en Meulenaere gaan aan de slag bij De Tijd.\n\nVan Cauwelaert: ‘Ik was mijn bureau aan het leegmaken, toen Koen binnenkwam. ‘Wat doe je?’, vroeg hij. ‘Ik ben weg’, zei ik. ‘Dan ben ik ook weg’, zei hij. Diezelfde avond belde Isabel Albers me. Hoe ze het wist, weet ik niet. Ik zei: ‘Er gaat nog iemand weg.’ Ik denk dat Koen dezelfde avond in dienst was bij De Tijd.’\n\nMeulenaere: ‘Twintig seconden heeft dat geduurd. ‘Wil je voor De Tijd komen schrijven?’, vroeg Isabel. ‘Ja.’’\n\nEen dagelijkse column had ik nog nooit gedaan en ik vind dat gemakkelijker dan een wekelijkse.\n\n\n\n\n\nWaarom verbonden jullie jullie lot aan elkaar?\n\nMeulenaere: ‘Ze hebben Rik, die zijn leven gaf voor Knack, in één jaar twee keer een kromzwaard in de rug gestoken. De eerste keer (toen Karl van den Broeck als hoofdredacteur werd ontslagen, red.) losten ze het op door Johan Van Overtveldt aan te stellen. Maar het jaar nadien deden ze het nog eens.’\n\nVan Cauwelaert: ‘Ik had geen enkel bezwaar tegen Oosterwaal, maar tot vlak voordien had hij Patrick gemaakt, een magazine over Patrick Janssens.’\n\nMeulenaere: ‘Dat was net voor de gemeenteraadsverkiezingen, waarbij de focus lag op de strijd tussen Bart De Wever en Patrick Janssens. En de dag na de verkiezingen stelden ze een van de campagneleiders van Janssens aan als hoofdredacteur van Knack…’\n\nVan Cauwelaert: ‘Ik heb Rik De Nolf voorgesteld een ontluizingsperiode in te lassen, maar dat wilde hij niet. Bon, dan was ik weg. Meer was het niet. Ik neem De Nolf niets kwalijk. Het is zijn blad, hij mocht beslissen.’\n\n\n\n\n\nJullie waren snel rond met De Tijd, hoor ik.\n\nVan Cauwelaert: ‘Ik dacht met pensioen te gaan, tot dat telefoontje van Isabel. Nog anderen namen contact op, maar dit was de enige krant waarvoor ik wilde werken. Omdat het publiek van De Tijd voor een groot deel aansluit bij dat van Knack. Het is zoals Koen zegt: in die krant staat geen onzin, behalve wat wij schrijven.’\n\nMeulenaere: ‘Twintig seconden dus. Nadien zijn we eens gaan eten, na het voorgerecht had ik het concept van die column en de naam Kaaiman. Een dagelijkse column had ik nog nooit gedaan en ik vind dat gemakkelijker dan een wekelijkse. Rik zit daar een hele week mee in zijn hoofd en altijd bestaat het gevaar dat de actualiteit hem inhaalt. Als ik iets dwaas schrijf, staat er de volgende dag een andere.’\n\nVandaag verschijnt de allerlaatste Kaaiman in de krant. Nummer 1.815. U leest wel de link met Waterloo. Maar terwijl we praten, weten wij dat nog niet. We hebben alleen veel herlezen. U deze week ook, een selectie Kaaimans werd gretig aangeklikt op de website van De Tijd. U kunt er nog altijd stemmen op uw favorieten. Bij De Tijd boorde Kaaiman, meer nog dan in Knack, het bedrijfsleven aan. Vraag het maar bij het vroegere Thrombogenics, bij Ablynx, bij Uplace en aan Marc Coucke, Jo Cornu of Dominique Leroy. Natuurlijk bleven de politici: John Crombez, Bart De Wever, Gwendolyn Rutten, Wouter Beke.\n\nWas hij in een kamp te duwen? ‘Als ik naar iemand niet heb uitgehaald, is het uit pure vergetelheid’, glimlacht hij. Kris Peeters vergat hij niet. Toen die ‘officieel’ naar Antwerpen verhuisde om de verkiezingsstrijd tegen Bart De Wever op te nemen, gooide Kaaiman zich op de ontmaskering. Het appartement dat Peeters in de Goedehoopstraat huurde, bleek opvallend weinig bewoond. Dat bleek zelfs uit de matjes in de gemeenschappelijke gangen, die de poetsvrouwen opzijzetten. Dat voor de flat van Peeters bleef al eens weken onaangeroerd.\n\nAls ik naar iemand niet heb uitgehaald, is het uit pure vergetelheid. Koen Meulenaere\n\n\n\n\n\nIemand zei dat je niet eens naar de Goedehoopstraat moest gaan, dat de tips en de foto’s zo in je mailbox binnenvielen.\n\nMeulenaere: ‘Ik ben er wel regelmatig geweest. Annemie (Peeters, zijn vriendin, red.) woont vlakbij, dan passeerde ik er. Maar er kwamen zeker brieven en tips binnen. Niet overdreven veel, maar genoeg om heel goed op de hoogte te blijven.’\n\nVan Cauwelaert: ‘Ook de man van Pukkelpop (Chokri Mahassine, red.) vernam in Knack hoeveel belastingen hij maar betaald had. Het is ook gebeurd dat ik iets kreeg met de melding: geef het maar aan Kaaiman.’\n\nMeulenaere: ‘Natuurlijk belden mensen wel eens met de melding dat ze hun abonnement zouden opzeggen. Maar dat doen die niet. Niemand vindt hoe hij dat moet opzeggen en ze willen zich blijven ergeren. Het lezerspubliek van De Tijd staat boven alles. Ze mogen hun handen kussen met zo’n publiek.’\n\n\n\nIs Kaaiman Koen Meulenaere? De man die zich ergert aan de trage chauffeur Marcel, aan de gepensioneerde met de Benidormbon of aan de bakkersvrouw met haar praatjes?\n\nMeulenaere: ‘Kaaiman is een typetje, en een vreselijk figuur. Als ik die tegenkom, ga ik een straat om. Al moet ik toegeven dat ik graag heb dat het vooruitgaat bij de bakker.’\n\n\n\nToch stop je. Wat gek is, je bent amper 63 en iedereen heeft je proberen te overtuigen door te gaan. Ben je Kaaiman beu?\n\nMeulenaere: ‘Ik ben Kaaiman niet beu. Ik ben wel het schrijven beu. Nu toch. Hoe ik daar over vijf maanden over denk, weet ik niet. Maar Rik krijgt dus eindelijk een serieuze buur boven zijn Paleis der Natie.’\n\n\n\nJij blijft doorgaan, Rik.\n\nVan Cauwelaert: ‘Natuurlijk heb ik ook al eens aan stoppen gedacht. Maar dan gebeurt weer iets waar je je aan ergert. En in plaats van dan tegen Trees (zijn vrouw, red.) te zagen, doe ik dat dan maar tegen de lezer.’\n\nSchermvullende weergave ©Filip Ysenbaert\n\n\n\n\n\nSchermvullende weergave","‘Wat ik schreef, was compleet oneerlijk en ik hield het 42 jaar vol'"
5ed1b038e5f7abeb7c27d28c,https://www.tijd.be/r/t/1/id/10230045,2020-05-29T23:01:01.000Z,"Als de handelsrechtbanken straks weer faillissementen mogen uitspreken, rolt een golf van falingen over de horeca. Want zelfs bij een heropening blijft een kwart in de problemen zitten. Dat blijkt uit onderzoek van de data-expert Graydon.\n\nDe kans is groot dat de komende maanden een van uw favoriete cafés of restaurants de deuren sluit. Dat leren simulaties van data-expert Graydon. Vandaag zit al iets meer dan één op de twee horecazaken in grote ademnood, leren de data. Als ze op 7 juni de deuren niet mogen openen en moeten dicht blijven tot eind deze zomer, zijn twee op de drie zaken in hun voortbestaan bedreigd.\n\nHet toont hoe groot de druk op de federale regering wordt om volgende week een versoepeling aan te kondigen. Maar zelfs dan blijft het moeilijk, omdat cafés, restaurants en hotels niet zomaar op volle capaciteit zullen kunnen draaien. Sommige klanten zullen wegblijven uit schrik. En de anderhalvemetereconomie zal horecazaken verplichten minder klanten te ontvangen.\n\nIn de hypothese dat ze vanaf 8 juni tot eind deze zomer op de helft van hun normale inkomsten draaien, raakt de helft van de zaken die nu in de problemen zit weer op het droge. Maar een kwart van alle horecazaken blijft in de problemen.\n\nIn normale tijden gaan jaarlijks 1.300 horecazaken failliet, zegt Eric Van Den Broele, senior manager onderzoek en ontwikkeling bij Graydon. Hij verwacht dat dat cijfer dit jaar kan vervijfvoudigen. Hij vreest dat later deze maand, wanneer de handelsrechtbanken wellicht weer faillissementen mogen uitspreken, een golf van falingen over België rolt. In de maanden nadien kan dat, zonder verdere maatregelen en nieuwe creatieve ideeën, oplopen tot 50.000 faillissementen.\n\nOorlogsgeneeskunde\n\n‘In de handelsrechtbanken wordt het straks oorlogsgeneeskunde’, zegt Van Den Broele, ‘waarbij de dokter moet beslissen wiens leven hij probeert te redden of niet.' Daarbij dienen zich een reeks lastige beslissingen aan. Wat als een bedrijf dankzij de federale bankenbazooka iets soepeler een lening heeft gekregen, maar de rechter op basis van andere criteria streng oordeelt dat een faillissement gerechtvaardigd is?’\n\nVoor de nieuwe insolventiewet is dit een belangrijke test. Die wet benadrukt dat een bedrijfsleider na een faillissement een tweede kans moet krijgen. ‘Op zich een goede zaak’, zegt Van Den Broele, ‘maar nu zullen rechters moeten verhinderen dat op die manier te veel ondernemers de handdoek in de ring gooien om met een schone lei te herstarten’. Dat zou de sneeuwbal nog sneller doen rollen en nog meer bedrijven in de problemen brengen.\n\nEerder stelde Van Den Broele al voor dat bedrijven tijdelijk een fiscaal voordeel krijgen als ze betalingsuitstel geven aan hun klanten. Op die manier helpen de gezonde bedrijven de sectorgenoten die in de moeilijkheden zitten. Het fiscale voordeel kan gelijk zijn aan de gemiste rente, wat de overheid niet veel kost. De constructie laat toe de reserves van gezonde bedrijven te gebruiken als hefboom voor de relance.\n\nSchermvullende weergave\n\nSchermvullende weergave\n\nWat kan je als horecaondernemer doen als je op de rand van de afgrond staat? ‘Ga meteen bij de heropening met de leveranciers om de tafel zitten’, adviseert Eric Van Den Broele van de data-expert Graydon.\n\n‘Wees transparant en zeg wat je nodig hebt aan ondersteuning. Want ook toeleveranciers zijn gebaat bij continuïteit.'\n\n‘Vraag steun van je trouwe klanten. Je kan hen bijvoorbeeld voorstellen een drankenkaart te kopen, geldig voor twee maanden en met een klein voordeel, zoals een tiende pint gratis of een gratis zakje chips. Zo genereer je onmiddellijk de extra cash die je nodig hebt.’",‘In de horeca komt een faillissementenstorm aan'
5ed1b038e5f7abeb7c27d28e,https://www.tijd.be/r/t/1/id/10230275,2020-05-29T23:00:17.000Z,"In de Duracell-fabriek in Aarschot loopt sinds drie jaar een ambitieus data-analyticsproject om de kwaliteit van de geproduceerde batterijen te voorspellen en het aantal productiestops te reduceren. 4.000 parameters, van technische gegevens van de machines over de luchtvochtigheid en de temperatuur in de fabriek tot de bezetting van de shiften worden daarbij continu opgeslagen en geanalyseerd. Het Vlaamse project is zo succesvol dat het binnenkort in de wereldwijde groep wordt overgedragen naar de fabrieken in de VS en China.\n\n‘Een achttal jaar geleden hadden we 600 productiestops per dag en was 0,2 procent van de batterijen niet verkoopbaar door een fout’, vertelt Paul Nuyts, verantwoordelijke voor het transformatieproject. ‘Dat hebben we kunnen reduceren tot 24 stops per dag. De bedoeling is dat het aantal stops wordt teruggebracht tot nul en het aandeel uitvallende batterijen halveert. Nu al besparen we met het project honderdduizenden euro’s, op termijn wordt dat nog veel meer.’\n\n‘Naast de vermindering van productiestops viel ook veel schrijfwerk weg. Vroeger moesten mensen vijf of zes formulieren invullen bij het begin van elke shift. Dat duurde makkelijk een kwartier. Nu komen die data rechtstreeks van de machines, het voorraadbeheer of onze leveranciers in de database.’\n\nMinder stops betekende dat voor het personeel tijd vrijkwam voor andere dingen. ‘Onze mensen aan de lijn hebben vandaag veel onderhoudstaken overgenomen die vroeger uitbesteed werden: lagers smeren, roulementen en kettingen nakijken, het hydraulisch systeem opvolgen’, vertelt Nuyts. ‘Ze overschouwen meer het hele productieproces, dat maakt hun werk boeiender. Maar het vergt ook meer van onze mensen: ze moeten meer probleemoplossend denken, de juiste analyse maken bij een storing en de juiste actie kennen om ze op te lossen.’\n\nDat betekende een doorgedreven training, die meteen startte bij het begin van het pilootproject drie jaar geleden. ‘We hebben toen heel wat opleiding gegeven. Daarbij leerden ze bijvoorbeeld de digitale data, die nu gewoon uit de databank rollen, te interpreteren.’\n\nDat was een hele uitdaging voor de mensen die een groot deel van hun carrière iets anders hadden gedaan. ‘De gemiddelde leeftijd van onze arbeiders is 48 jaar, de gemiddelde anciënniteit 24 jaar', zegt hr-manager Annick Verbruggen. 'Sommige mensen waren niet mee in de digitale wereld. Voor een tiental hebben we zelfs pc-cursussen georganiseerd. Sommigen moesten we leren niet bang te zijn om op een knop te drukken.’\n\n‘Wie er sneller mee weg was, hebben we nog een stapje verder laten gaan’, zegt Nuyts. ‘Toen we twee jaar geleden nieuwe machines installeerden, hebben we een achttal mensen een viertal weken naar een Duracell-fabriek in de VS gestuurd voor opleiding. Zij zijn teruggekomen als coaches om hun nieuw verworven kennis door te geven aan de mensen hier.\n\n'Doordat meer tijd vrijkwam, hebben we de mensen ook meer georganiseerd in autonome, zelfsturende teams’, zegt Verbruggen. ‘Die hebben hun nut bewezen, onder meer bij de overdracht van de ene shift op de andere. Vroeger moest dat snel-snel in nauwelijks vijf minuten. Nu wordt een vol kwartier besproken waar extra focus moet liggen en wat nog moet gebeuren, zodat ze zichzelf kunnen organiseren. Zulke communicatie vraagt ook meer soft skills van mensen, zoals communicatievaardigheden.’",'Sommigen moesten we leren om niet bang te zijn om op een knop te drukken'
5ed1b0386c9b26fc7413315f,https://www.tijd.be/r/t/1/id/10230241,2020-05-29T23:00:09.000Z,"Het investeringsfonds Avista stapt in Vision Healthcare, het online platform voor vitaminen en cosmetica van de ondernemer Yvan Vindevogel. Ook Filip Balcaen komt aan boord. Met een prijskaartje van 305 miljoen euro is het de grootste Belgische deal in maanden.\n\nNet als in andere landen staat de Belgische fusie- en overnamemarkt door de coronacrisis op een laag pitje. Druppelsgewijs worden evenwel nog deals beklonken, meestal transacties die al gelanceerd waren voor de crisis. Zoals de transactie met Vision Healthcare, het online vitamine- en cosmeticaplatform van Yvan Vindevogel. Hij ging eind vorig jaar op zoek naar een kapitaalkrachtige partner om de groei van het bedrijf te versnellen. Lees: om samen grote overnames te doen.\n\nDe West-Vlaming heeft die partner nu gevonden in Avista, een Amerikaans investeringsfonds dat focust op de farma- en de gezondheidssector. Het fonds ontstond in 2005 en investeerde sindsdien ruim 6 miljard dollar (5,54 miljard euro) in ruim 30 bedrijven.\n\n‘Ik ontmoette Thompson Dean, de co-CEO van Avista, begin januari op de jaarlijkse farmajamboree van de financiële reus JPMorgan in San Francisco. Ik wist toen: dit wordt onze partner’, zegt Vindevogel. Ondanks de coronacrisis - en dankzij het gebruik van privéjets - zagen de twee elkaar nog enkele keren in Londen en in België. ‘Zolang je een goed dossier hebt, valt het mee in deze tijden een deal te sluiten. Vision Healthcare is actief in de gezondheidssector en online. Die sectoren lijden niet onder de coronacrisis.’\n\nNieuw vehikel\n\nDoor de deal verschuiven de verhoudingen in het kapitaal van Vision Healthcare. Tot nu bezat Vindevogel bijna de helft van de aandelen (48%). De rest was in handen van het durffonds Creafund (15%), de familie De Clerck (10%) en andere families en particulieren (27%).\n\n305 miljoen euro Vision Healthcare wordt bij de deal gewaardeerd op 305 miljoen. Het is daarmee de grootste Belgische deal in maanden.\n\nDie partijen nemen samen met Avista Vision Healthcare over met een nieuw vehikel. Die ‘newco’ - Vision Consumer Health - zit voor de helft bij Avista en voor de andere helft bij de historische aandeelhouders (45%) en een 20-tal managers (5%). Vindevogel bezit de meerderheid van hun gezamenlijke vehikel en is de stem van die partijen in de bestuursorganen van de nieuwe groep.\n\nVision Healthcare wordt bij de deal gewaardeerd op 305 miljoen euro. Dat zou overeenkomen met bijna 13 keer de brutobedrijfswinst (ebitda) van Vision Healthcare. Maar daarover wil men officieel niets kwijt. De zakenbank Rothschild en het advocatenkantoor Allen & Overy stonden Vindevogel bij, de kantoren Ropes & Gray en Stibbe adviseerden Avista.\n\nBijna alle historische aandeelhouders herinvesteren mee. Onder hen zijn Steven Buyse en Michael Lavrysen (beiden actief bij de financiële reus CVC in België), Rémi Buttiaux (private-equitygroep IK), Roger Anné (sportvoedingsproducent Aminolabs), Thierry Bogaert (oud-CEO van het biotechbedrijf Devgen) en de familie Claeys (Roularta). Ook de familie van Rolly van Rappard, een van oprichters van de investeringsreus CVC, blijft aan boord.\n\nZij krijgen naar aanleiding van de Avista-deal het gezelschap van de ondernemer-investeerder Filip Balcaen. Die investeert een onbekend bedrag in het online platform. Balcaen is de voormalige eigenaar van de tapijtgroep Balta en van de vinylspecialist IVC. Hij investeert sindsdien met het vehikel Baltisse in uiteenlopende sectoren.\n\nNaar de VS\n\nHet doel van Avista, Vindevogel en hun bondgenoten is duidelijk: Vision Healthcare uitbouwen tot een internationaal online platform. Het bedrijf is al Europees marktleider voor de online verkoop van vitaminen, gezondheidsproducten, cosmetica en voedingssupplementen. Met de hulp van Avista wil het nu ook de stap naar de VS zetten. De aandeelhouders zijn bereid bijkomende middelen - tot ruim 100 miljoen euro - op tafel te leggen om de groei van Vision Healthcare te versnellen.\n\nWe hebben een zestal overnamedoelwitten in het vizier, zowel in Europa als in de VS. Met sommige zijn de gesprekken al vergevorderd. Yvan Vindevogel CEO Vision Healthcare\n\n‘We hebben zo’n zes overnamedoelwitten in het vizier, zowel in Europa als in Amerika. Met sommige van die partijen zijn de gesprekken al vergevorderd,’ zegt de West-Vlaming. In een ver verleden richtte hij Omega Pharma op en bouwde het uit met Marc Coucke, met wie hij shampoos rondbracht bij de Vlaamse apotheken.\n\nVindevogel bouwde Vision Healthcare eind 2017 vooral op door overnames. De groep omvat bedrijven in België, Nederland, Duitsland, Oostenrijk en het VK en was vorig jaar goed voor 135 miljoen euro omzet. Die bedrijven kunnen terugvallen op een gemeenschappelijke backoffice (IT, financiën, administratie) en een digitale hub. Daar zitten specialisten met kennis van e-commerce, klantenrelaties, zoekrobots en online verkoop via sites als Bol.com en Amazon bij.\n\nInfluencers\n\nHet bedrijf is trouwens nog op zoek naar onder meer IT- en data-specialisten en online marketeers. Vision Healthcare werkt ook met influencers, invloedrijke mensen die op sociale media merken aanprijzen, om zijn 40 merken te promoten.\n\nHet parcours van Vindevogel met Vision Healthcare doet denken aan wat hij realiseerde met de producent annex verdeler van voorschriftvrije geneesmiddelen Vemedia. De oorsprong gaat terug tot 2002, toen hij een Nederlandse divisie van Solvay kocht en zo de hand legde op Valdispert, een natuurlijk middel tegen stress en slapeloosheid. Dat was het startschot van een reeks overnames.\n\nOm een turbo te zetten op de groei haalde hij eerst investeerder Indufin aan boord en vervolgens het private-equitybedrijf IK. De deal waardeerde zijn Vemedia in 2012 op 145 miljoen euro. Vier jaar later betaalde het investeringsfonds Charterhouse 2,5 keer zoveel en voegde het Vemedia samen met de Franse sectorgenoot Cooper. Vindevogel heeft nog een belang van zo’n 10 procent in het geheel, is voorzitter van Vemedia en zit in de driving seat bij overnames.\n\nSchermvullende weergave ©Mediafin\n\n\n\n\n\nCoronacrisis treft zakenimperium\n\nVision Healthcare: de omzet van het online platform lag in de eerste vier maanden van het jaar 6 procent hoger dan in dezelfde periode in 2019. Alleen Mylène - bekend van homeparty’s voor verzorgings- en cosmeticaproducten - stelt teleur. ‘De omzet ligt er een vijfde lager dan begin 2019. Maar digitale homeparty’s doen hun intrede en er zijn veel (her)bestellingen in de webshop’, zegt Vindevogel. Hij verwacht dat de divisie het vooropgestelde budget voor 2020 haalt. Cooper-Vemedia (belang van 10%): de producent van voorschriftvrije geneesmiddelen doet het goed, ‘behalve in enkele landen’, laat Vindevogel weten. Recente cijfers zijn er niet, maar Cooper-Vemedia haalde in 2017 een winstmarge van ruim 30 procent op 420 miljoen euro omzet. Hotel Damier (100%): het hotel in hartje Kortrijk is gesloten, net als de aanpalende cocktailbar Sprezza. ‘Ik weet niet of we na de heropstart het hotel op volle capaciteit kunnen heropenen. Met een gehalveerde omzet steven je af op verlies.’ Copperhead-gin (50%): ‘Copperhead krijgt klappen. Het ligt plat. We zoeken oplossingen. Een antwoord ligt in de ontwikkeling van de retailverkoop en het online kanaal.’ Zoute Grand Prix (25%): de oldtimerrally vindt midden oktober plaats. ‘We denken dat het evenement kan doorgaan, ondanks de anderhalvemeterregels.’ The Ark (15,4%): een hoop mensen samen op een cruiseschip voor een ‘Tomorrowland op zee’. The Ark verenigt alle sectoren die het het zwaarst te verduren hebben: massa-evenementen, toerisme en reizen. De komende maanden komt daar allicht geen verandering in.",Online platform Vindevogel wordt deels Amerikaans
5ed1b039e5f7abeb7c27d28f,https://www.tijd.be/r/t/1/id/10230257,2020-05-29T23:00:07.000Z,"In de hypothese dat ze over een week herstarten en meteen de helft van hun vroegere omzet halen, zit eind augustus nog altijd een kwart in de problemen.\n\nNa de heropening zal een kwart van de horecazaken nog flirten met het faillissement.\n\nDe Groote Witte Arend, een iconische brasserie in de Antwerpse binnenstad, legde deze week de boeken neer. Simulaties van de data-expert Graydon leren dat veel horecazaken dat voorbeeld dreigen te volgen, zelfs als ze over een week de deuren weer mogen openen.\n\nMeer dan de helft van de Vlaamse horecazaken zit in de gevarenzone. In de hypothese dat ze over een week herstarten en meteen de helft van hun vroegere omzet halen, zit eind augustus nog altijd een kwart in de problemen. Dat betekent dat ze op zoek moeten naar extra geld.\n\nIn de grote steden komt die klap extra hard aan. Dat komt omdat de handelshuur er hoger ligt, zegt de Gentse schepen van Handel Sofie Bracke. Horeca-uitbaters hebben er veel vaker de volledige omzet van vroeger nodig om het hoofd boven water te houden. De ravage dreigt het grootst te worden in Roeselare, Genk, Kortrijk, Hasselt en Aalst.\n\nSchermvullende weergave ©Mediafin\n\nHet toont hoe de coronaschok de lokale economie in de stadscentra onderuit kan halen. Niet alleen de horeca is er geconcentreerd, ook de culturele sector en veel evenementen. ‘Ergens is het logisch dat de plekken waar mensen elkaar fysiek ontmoeten, de stadscentra, het hardst geraakt worden’, zegt Kris Declercq (CD&V), de burgemeester van Roeselare.\n\nToerisme\n\nIn steden als Gent zijn veel horecazaken ook afhankelijk van het toerisme en hebben ze een groot deel van het hoogseizoen van het studentenjaar gemist, merkt Bracke op. ‘Het maakt steden extra kwetsbaar.’\n\nRoeselare besliste al lokale taksen op te schorten en lanceerde de santébon: wie in de stad winkelt, krijgt stempels op een spaarkaart. Een volle kaart geeft recht op een consumptie bij een Roeselaarse horecazaak.\n\nDe federale regering legde vrijdag een pakket steunmaatregelen op tafel, maar voegde daar voorstellen aan toe om de horeca en de evenementensector extra te stutten. De plannen gaan van een tijdelijke btw-verlaging naar 6 procent over horecacheques tot het volledig fiscaal aftrekbaar maken van bedrijfsuitgaven voor evenementen en op restaurant gaan.\n\nDe tien partijen die de regering volmachten verleenden, beslissen vandaag welke plannen groen licht krijgen.",Kaalslag dreigt voor horeca in steden
5ed1e873bd4284363955e562,https://www.nieuwsblad.be/cnt/dmf20200530_04976293,2020-05-30T01:25:00.000Z,"Er is eindelijk eens goed nieuws van het Belgische wielerfront. De Internationale Wielerunie (UCI) keurde de nieuwe data goed van de VOO-Tour de Wallonie. Die wordt van 16 tot 19 augustus gehouden en uitgezonden door de RTBf. Er is wel een dag afgeknipt, want normaal is deze rittenkoers van tweede categorie een vijfdaagse. “Toch denk ik dat dit een goede zaak is voor de renners. Ze kunnen zich inrijden voor de WorldTourkoersen die volgen”, aldus Christophe Brandt, ploegmanager van Bingoal – Wallonie Bruxelles maar ook de verantwoordelijke voor #TRW2020. De datum werd mogelijk nadat de GP van Zottegem (18 augustus) donderdag de handdoek gooide. (hc)",Goed nieuws: Ronde van Wallonië gaat door
5ed220bc4b10842345d403be,https://focus.knack.be/entertainment/muziek/amper-15-van-bruut-de-nieuwe-muziekstream-van-studio-brussel-is-vrouwelijk-dat-kan-niet-meer/article-opinion-1604449.html,2020-05-30T07:38:05.000Z,"Girls go BOOM, een organisatie die meer plaats opeist voor vrouwen in gitaarmuziek en in de wereld, reageert op de gender gap in Bruut, de nieuwe muziekstream van Studio Brussel.\n\nStudio Brussel lanceerde met Bruut eerder deze week een muziekstream gewijd aan stevige gitaarmuziek. Je hoort er Ty Segall, Slayer, Fall Out Boy en Psycho 44. Hedendaagse muziek gemixt met ouder werk. Buitenlandse acts afgewisseld met bands die je als concertganger regelmatig op de grotere en kleinere Belgische podia tegenkomt - je weet wel, toen concerten nog een ding waren. Bruut is op zich een mooie en gevarieerde playlist voor de rockliefhebber. En toch zijn er bijna geen vrouwen te horen.\n\nDe playlist die je via de Studio Brussel-app of website kan beluisteren is opgebouwd uit een database van 1500 songs. 200 daarvan zijn gemaakt door vrouwen. Dat wil zeggen dat slechts 15% van Bruut vrouwelijk is. De playlist met zware gitaarmuziek van Studio Brussel is dus ook zwaar door mannen gedomineerd. Dat kan toeval zijn. Hoewel alle andere keuzes in een playlist van dat formaat net heel bewust gemaakt zijn: bij de selectie zorgen bepaalde quota voor een goede mix tussen de verschillende genres en tijdsperiodes.\n\nBovendien geeft het algoritme aan sommige tracks meer gewicht dan aan andere, waardoor die vaker terugkomen. Aangezien we na het beluisteren van de eerste 12 uur van Bruut nog maar 15 bands met een vrouwelijk lid hebben gehoord in vergelijking met 181 mannelijke acts - en dus zelfs niet aan die 15% vrouwen geraken maar eerder aan zo'n 7% - lijkt het erop dat naast de eenzijdige selectie het algoritme zélf er ook voor zorgt dat er weinig vrouwen te horen zijn. Bij het maken van Bruut hechtte Studio Brussel dus wel belang aan de zorgvuldig geselecteerde hoeveelheid punkrock uit de nillies om nostalgische millennials aan het luisteren te krijgen, maar niet aan de man-vrouwverhouding.\n\nDe radiozender bevestigt hierbij nog maar eens het cliché dat gitaarmuziek iets mannelijks zou zijn. En dat terwijl expertisecentrum voor gelijke kansen RoSa al twee jaar het gebrek aan vrouwen in De Tijdloze aanklaagt met de actie #Tietloze. Het is pijnlijk dat muziek gemaakt door vrouwen niet als tijdloos wordt beschouwd. De nummers uit De Tijdloze worden niet geselecteerd, maar gestemd, waardoor de lijst de stevige dad rock-reputatie nog moeilijker van zich kan afschudden. Dat maakt van Bruut, een lijst die niet de jaren '70 met zich moet meedragen alsof het een hardnekkige nicotineaanslag is, een gemiste kans.\n\nJe moet geen man zijn om een distortion-pedaal te bedienen.\n\nZo'n trieste cijfers kunnen in 2020 niet meer. Niet alleen de radio, maar de volledige muziekindustrie weet dat gender een hot potato is. Voor corona de krantenkoppen kaapte, was representatie een van de favoriete onderwerpen van de muziekpers. Dan zou je nu overal kunnen lezen hoe weinig vrouwen er opnieuw op onze festivalpodia staan. Elke programmator, artistiek directeur, blogger of curator weet ondertussen dat je het niet meer kan maken om muziek van één 'soort' artiest te presenteren. Het probleem gaat verder dan gender, ook onder meer artiesten van kleur, queer artiesten en muzikanten met een beperking worden amper vertegenwoordigd. Witte hetero cismannen domineren, net zoals de meeste facetten van het publieke leven, ook de muziek.\n\nDat beseffen, is één ding. Op een evenwichtige manier diverse stemmen aan bod laten komen, is een ander. En daar faalt de Belgische muziekwereld nog steeds in. Shesaid.so, een organisatie die zich inzet voor gendergelijkheid en diversiteit in de muziekindustrie, kwam vorig jaar tot de vaststelling dat slechts 13,40% van de acts op onze festivalpodia volledig uit vrouwen bestaan. 23,47% van de acts hebben minstens één vrouwelijk lid. Dat zijn teleurstellende cijfers. Als je kijkt naar festivals waar rock, metal en punk gevierd worden, is het vrouwelijk aandeel zelfs bijna verwaarloosbaar. Groezrock en Graspop programmeerden op hun vorige editie elk één volledig vrouwelijke groep. Ieperfest had er zelfs geen. De 'stevige genres' lijken maar niet van hun mannelijk imago af te geraken. Alsof je een man moet zijn om een distortion- pedaal te bedienen.\n\nHoewel genoeg vrouwen het tegendeel bewijzen, behandelen we vrouwen en rockmuziek nog altijd alsof het een unlikely animal friendship is. Studio Brussel ziet een vrouwelijke gitarist als een labrador die geduldig een baby-eendje op het hoofd laat zitten: als een uitzondering. Zo houdt het stereotiep zichzelf in stand: vrouwen in gitaarmuziek zijn minder zichtbaar en daarom gaan we ervan uit dat ze er niet zijn. Dus komen ze minder aan bod. Zie je het al?\n\nDe gender gap in de muziekindustrie valt niet in een dag recht te trekken. Maar de verhouding in een playlist zoals Bruut wél.\n\nEnkele jaren geleden bevonden gitaarfabrikanten zich in een crisis. Er werden gewoonweg niet genoeg gitaren verkocht, instrumentenbouwers vreesden voor hun toekomst en de dood van rock-'n-roll werd nog maar eens aangekondigd. Zo had Fender in 2012 maar liefst 257 miljoen dollar schulden. In 2018 deed het merk een uitvoerig marktonderzoek en het resultaat verbaasde hun marketingdienst nog meer dan het internet die keer toen John Coffey een pint kon vangen. 50% van de klanten van Fender zijn vrouwen, en dat hadden ze zelf niet eens door. Dat een merk dat prat gaat op hun nauwe band met artiesten niet ziet dat vrouwen even vaak gitaren kopen als mannen, zegt veel over de zichtbaarheid van vrouwen in rock.\n\nStudio Brussel houdt met Bruut dat systeem in stand. Ter promotie stuurde de zender T-shirts op met het opschrift 'One day, man played the guitar and the whole world went to hell.' 'Man', niet 'human'. Want rock, dat is iets voor mannen. Dat hardnekkige cliché zorgt ervoor dat vrouwelijke muzikanten niet de waardering krijgen dat ze verdienen, dat niet-mannelijke fans zich steeds maar opnieuw moeten verantwoorden, dat meisjes ervan uitgaan dat in een band spelen niets voor hen is, dat er minder jonge vrouwen een carrière in de muziek voor mogelijk houden, noem maar op. De gender gap in de muziekindustrie valt niet in een dag recht te trekken. Maar de verhouding in een playlist zoals Bruut wél.\n\nDaarom stelde Girls go BOOM, een organisatie die meer plaats opeist voor vrouwen in gitaarmuziek en in de wereld, een eigen lijst samen. Een lijst waar àlle nummers (mee) gemaakt zijn door vrouwen. Want dat kan. Vraag het aan Bikini Kill, Peuk, The Slits of een van de vrouwen uit onze lijst: rock is evengoed van vrouwen. Het wordt tijd dat Studio Brussel - en de rest van de muziekwereld - genderrepresentatie als een prioriteit ziet en niet alleen als leuke actie op 8 maart. Want als je diversiteit écht belangrijk vindt, dan voer je het ook systematisch door. 'One day, woman played the guitar and the whole patriarchy went to hell.'\n\nStudio Brussel lanceerde met Bruut eerder deze week een muziekstream gewijd aan stevige gitaarmuziek. Je hoort er Ty Segall, Slayer, Fall Out Boy en Psycho 44. Hedendaagse muziek gemixt met ouder werk. Buitenlandse acts afgewisseld met bands die je als concertganger regelmatig op de grotere en kleinere Belgische podia tegenkomt - je weet wel, toen concerten nog een ding waren. Bruut is op zich een mooie en gevarieerde playlist voor de rockliefhebber. En toch zijn er bijna geen vrouwen te horen.De playlist die je via de Studio Brussel-app of website kan beluisteren is opgebouwd uit een database van 1500 songs. 200 daarvan zijn gemaakt door vrouwen. Dat wil zeggen dat slechts 15% van Bruut vrouwelijk is. De playlist met zware gitaarmuziek van Studio Brussel is dus ook zwaar door mannen gedomineerd. Dat kan toeval zijn. Hoewel alle andere keuzes in een playlist van dat formaat net heel bewust gemaakt zijn: bij de selectie zorgen bepaalde quota voor een goede mix tussen de verschillende genres en tijdsperiodes.Bovendien geeft het algoritme aan sommige tracks meer gewicht dan aan andere, waardoor die vaker terugkomen. Aangezien we na het beluisteren van de eerste 12 uur van Bruut nog maar 15 bands met een vrouwelijk lid hebben gehoord in vergelijking met 181 mannelijke acts - en dus zelfs niet aan die 15% vrouwen geraken maar eerder aan zo'n 7% - lijkt het erop dat naast de eenzijdige selectie het algoritme zélf er ook voor zorgt dat er weinig vrouwen te horen zijn. Bij het maken van Bruut hechtte Studio Brussel dus wel belang aan de zorgvuldig geselecteerde hoeveelheid punkrock uit de nillies om nostalgische millennials aan het luisteren te krijgen, maar niet aan de man-vrouwverhouding.De radiozender bevestigt hierbij nog maar eens het cliché dat gitaarmuziek iets mannelijks zou zijn. En dat terwijl expertisecentrum voor gelijke kansen RoSa al twee jaar het gebrek aan vrouwen in De Tijdloze aanklaagt met de actie #Tietloze. Het is pijnlijk dat muziek gemaakt door vrouwen niet als tijdloos wordt beschouwd. De nummers uit De Tijdloze worden niet geselecteerd, maar gestemd, waardoor de lijst de stevige dad rock-reputatie nog moeilijker van zich kan afschudden. Dat maakt van Bruut, een lijst die niet de jaren '70 met zich moet meedragen alsof het een hardnekkige nicotineaanslag is, een gemiste kans.Zo'n trieste cijfers kunnen in 2020 niet meer. Niet alleen de radio, maar de volledige muziekindustrie weet dat gender een hot potato is. Voor corona de krantenkoppen kaapte, was representatie een van de favoriete onderwerpen van de muziekpers. Dan zou je nu overal kunnen lezen hoe weinig vrouwen er opnieuw op onze festivalpodia staan. Elke programmator, artistiek directeur, blogger of curator weet ondertussen dat je het niet meer kan maken om muziek van één 'soort' artiest te presenteren. Het probleem gaat verder dan gender, ook onder meer artiesten van kleur, queer artiesten en muzikanten met een beperking worden amper vertegenwoordigd. Witte hetero cismannen domineren, net zoals de meeste facetten van het publieke leven, ook de muziek. Dat beseffen, is één ding. Op een evenwichtige manier diverse stemmen aan bod laten komen, is een ander. En daar faalt de Belgische muziekwereld nog steeds in. Shesaid.so, een organisatie die zich inzet voor gendergelijkheid en diversiteit in de muziekindustrie, kwam vorig jaar tot de vaststelling dat slechts 13,40% van de acts op onze festivalpodia volledig uit vrouwen bestaan. 23,47% van de acts hebben minstens één vrouwelijk lid. Dat zijn teleurstellende cijfers. Als je kijkt naar festivals waar rock, metal en punk gevierd worden, is het vrouwelijk aandeel zelfs bijna verwaarloosbaar. Groezrock en Graspop programmeerden op hun vorige editie elk één volledig vrouwelijke groep. Ieperfest had er zelfs geen. De 'stevige genres' lijken maar niet van hun mannelijk imago af te geraken. Alsof je een man moet zijn om een distortion- pedaal te bedienen.Hoewel genoeg vrouwen het tegendeel bewijzen, behandelen we vrouwen en rockmuziek nog altijd alsof het een unlikely animal friendship is. Studio Brussel ziet een vrouwelijke gitarist als een labrador die geduldig een baby-eendje op het hoofd laat zitten: als een uitzondering. Zo houdt het stereotiep zichzelf in stand: vrouwen in gitaarmuziek zijn minder zichtbaar en daarom gaan we ervan uit dat ze er niet zijn. Dus komen ze minder aan bod. Zie je het al?Enkele jaren geleden bevonden gitaarfabrikanten zich in een crisis. Er werden gewoonweg niet genoeg gitaren verkocht, instrumentenbouwers vreesden voor hun toekomst en de dood van rock-'n-roll werd nog maar eens aangekondigd. Zo had Fender in 2012 maar liefst 257 miljoen dollar schulden. In 2018 deed het merk een uitvoerig marktonderzoek en het resultaat verbaasde hun marketingdienst nog meer dan het internet die keer toen John Coffey een pint kon vangen. 50% van de klanten van Fender zijn vrouwen, en dat hadden ze zelf niet eens door. Dat een merk dat prat gaat op hun nauwe band met artiesten niet ziet dat vrouwen even vaak gitaren kopen als mannen, zegt veel over de zichtbaarheid van vrouwen in rock.Studio Brussel houdt met Bruut dat systeem in stand. Ter promotie stuurde de zender T-shirts op met het opschrift 'One day, man played the guitar and the whole world went to hell.' 'Man', niet 'human'. Want rock, dat is iets voor mannen. Dat hardnekkige cliché zorgt ervoor dat vrouwelijke muzikanten niet de waardering krijgen dat ze verdienen, dat niet-mannelijke fans zich steeds maar opnieuw moeten verantwoorden, dat meisjes ervan uitgaan dat in een band spelen niets voor hen is, dat er minder jonge vrouwen een carrière in de muziek voor mogelijk houden, noem maar op. De gender gap in de muziekindustrie valt niet in een dag recht te trekken. Maar de verhouding in een playlist zoals Bruut wél.Daarom stelde Girls go BOOM, een organisatie die meer plaats opeist voor vrouwen in gitaarmuziek en in de wereld, een eigen lijst samen. Een lijst waar àlle nummers (mee) gemaakt zijn door vrouwen. Want dat kan. Vraag het aan Bikini Kill, Peuk, The Slits of een van de vrouwen uit onze lijst: rock is evengoed van vrouwen. Het wordt tijd dat Studio Brussel - en de rest van de muziekwereld - genderrepresentatie als een prioriteit ziet en niet alleen als leuke actie op 8 maart. Want als je diversiteit écht belangrijk vindt, dan voer je het ook systematisch door. 'One day, woman played the guitar and the whole patriarchy went to hell.'","'Amper 15% van Bruut, de nieuwe muziekstream van Studio Brussel, is vrouwelijk. Dat kan niet meer'"
5ed220bd322cf3cebc1e7c53,https://www.knack.be/nieuws/belgie/waarom-een-app-niet-alleen-je-gezondheid-maar-ook-je-privacy-kan-beschermen/article-opinion-1604261.html,2020-05-30T07:54:05.000Z,"'Willen we een tweede lockdown vermijden, dan moet het contactonderzoek sneller, grootschaliger en privacyvriendelijker.' Volgens Bart Preneel en Wilfried Verachtert vormt digitale contact tracing via een privacyveilige app daarom een noodzakelijke aanvulling op het werk van callcenters. 'Vlaanderen beschikt over voldoende expertise om zo'n systeem op te zetten.'\n\nWe stellen vast dat de huidige vorm van contactonderzoek, ondanks alle goede bedoelingen, niet loopt zoals verwacht. Contactopsporing kan pas nuttig zijn als de ­opstart ervan snel volgt na de afname van een positieve test. Vandaag is het onduidelijk hoeveel tijd er zit tussen het moment dat iemand de diagnose van covid-19 krijgt en het moment dat de contacten worden verwittigd. Wanneer mensen opgebeld worden door een callcenter, blijken ze ook terughoudend om de namen door te geven van degenen met wie ze in contact gekomen zijn. De manuele contactopsporing en gegevensregistratie verloopt nu op een privacy-invasieve manier. Er werd een wetsvoorstel opgesteld om hierover een juridisch kader te scheppen, maar dat kreeg deze week van de Gegevenbeschermingsautoriteit (GBA) een negatief advies.\n\nHet grootste pijnpunt is volgens de GBA dat persoonlijke en medische gegevens gecentraliseerd worden in één nationale databank. Dergelijke problemen dreigen het vertrouwen van de burger in het contactonderzoek te ondermijnen.\n\nDat is jammer, want een grondige testing-and-tracing is in deze fase van groot belang om de epidemie onder controle te houden. Zolang we er niet in slagen om de verspreiding in kaart te brengen en besmette mensen snel te waarschuwen, leven we onder de dreiging van een tweede infectiegolf. Een nieuwe lockdown zou rampzalig zijn voor onze economie, ons welzijn en onze moraal. Hoe performanter de systemen zijn om potentiële besmettingen op te sporen, hoe sneller we economische en andere activiteiten kunnen herstellen.\n\nWaarom een app niet alleen je gezondheid, maar ook je privacy kan beschermen.\n\nDaarom lijkt het ons noodzakelijk om het manuele contactonderzoek aan te vullen met een privacyveilige digitale oplossing. Trage, manuele processen kunnen door technologie efficiënter gemaakt worden. Ben je in contact gekomen met iemand die besmet is met covid-19, dan kan je dat via een app sneller te weten komen. Naarmate we ons geleidelijk opnieuw in de openbare ruimte begeven (restaurants, openbaar vervoer), zullen we ook meer in de buurt komen van mensen die we niet kennen of zullen we vergeten met wie we in contact zijn gekomen. Ook daar heeft een app een voordeel ten opzichte van contactonderzoek dat volledig steunt op het geheugen van mensen.\n\nDe voorbije maanden hebben onderzoekers uit heel Europa hun krachten gebundeld om een technische oplossing te creëren voor contactopsporing die de privacy respecteert. Het mechanisme achter dit protocol (Decentralized Privacy-Preserving Proximity Tracing genaamd, kortweg DP3T) is eenvoudig. Stel dat Alice en Bob beiden een DP3T-app geïnstalleerd hebben. De telefoon van Alice verstuurt op geregelde basis een Bluetooth-signaal dat beperkt wordt tot een paar meter. Dat signaal bevat een willekeurige code, die ieder kwartier verandert. Op het moment dat Bob dicht in de buurt van Alice komt, vangt zijn telefoon dat signaal op. De anonieme code wordt dan veertien dagen opgeslagen op de telefoon van Bob. Als Alice ziek wordt, laat ze zich testen.\n\nEnkel als Alice positief test kan ze de anonieme codes die haar app heeft gegenereerd doorsturen naar een centrale databank. De app van Bob vergelijkt regelmatig de codes in die centrale databank met de codes op zijn telefoon. Komen twee codes overeen, dan is Bob mogelijk besmet en adviseert de app Bob om een dokter te bellen. Bob krijgt niet te zien dat hij met Alice in contact is geweest, ook niet wanneer of waar. Na twee weken wordt alle data sowieso automatisch verwijderd van zijn telefoon.\n\nDit DP3T-protocol zorgt ervoor dat de app de locatie van mensen niet volgt en geen persoonlijke gegevens opslaat op een centrale server. Apple en Google hebben samen hun besturingssysteem aangepast om apps met DP3T mogelijk te maken. Verschillende Europese landen zijn de technologie nu aan het testen of aan het integreren. Het protocol beschermt inherent de privacy en steunt volledig op de toestemming van de gebruiker. Het is belangrijk dat dit zo blijft als het systeem geïntegreerd zou worden in het Belgisch gezondheidssysteem. We moeten er bijvoorbeeld zeker van zijn dat niemand via de centrale databank kan gaan opvissen wie er precies besmet is. Daarom moet die centrale databank met de geheime codes gescheiden worden van de nationale databank met identiteitsgegevens en ondergebracht worden bij een neutrale partij. De Vlaamse onderzoekscentra en universiteiten beschikken over voldoende expertise om gevoelige datasets op een privacy-conforme manier te beheren.\n\nWordt deze DP3T-app hét wondermiddel om COVID-19 in de dijken? Neen. De app zal niet alles oplossen en niet iedereen zal hem installeren. Bij de 65-plussers, de groep die het meest gevaar loopt, beschikt de helft niet over een smartphone. Wel moeten we beseffen dat deze technologie een complementair en noodzakelijk hulpmiddel in het contactonderzoek kan vormen. Door de app te downloaden kan je je medeburger zonder schroom waarschuwen voor een mogelijke besmetting. Op die manier kunnen we elkaar beschermen terwijl we de economie, het onderwijs en de cultuursector opnieuw op vol toerental brengen.\n\nWilfried Verachtert is Principal member of technical staff Data en AI bij imec.\n\nBart Preneel is hoofd van COSIC, een imec-onderzoeksgroep aan KU Leuven.\n\nWe stellen vast dat de huidige vorm van contactonderzoek, ondanks alle goede bedoelingen, niet loopt zoals verwacht. Contactopsporing kan pas nuttig zijn als de ­opstart ervan snel volgt na de afname van een positieve test. Vandaag is het onduidelijk hoeveel tijd er zit tussen het moment dat iemand de diagnose van covid-19 krijgt en het moment dat de contacten worden verwittigd. Wanneer mensen opgebeld worden door een callcenter, blijken ze ook terughoudend om de namen door te geven van degenen met wie ze in contact gekomen zijn. De manuele contactopsporing en gegevensregistratie verloopt nu op een privacy-invasieve manier. Er werd een wetsvoorstel opgesteld om hierover een juridisch kader te scheppen, maar dat kreeg deze week van de Gegevenbeschermingsautoriteit (GBA) een negatief advies. Het grootste pijnpunt is volgens de GBA dat persoonlijke en medische gegevens gecentraliseerd worden in één nationale databank. Dergelijke problemen dreigen het vertrouwen van de burger in het contactonderzoek te ondermijnen.Dat is jammer, want een grondige testing-and-tracing is in deze fase van groot belang om de epidemie onder controle te houden. Zolang we er niet in slagen om de verspreiding in kaart te brengen en besmette mensen snel te waarschuwen, leven we onder de dreiging van een tweede infectiegolf. Een nieuwe lockdown zou rampzalig zijn voor onze economie, ons welzijn en onze moraal. Hoe performanter de systemen zijn om potentiële besmettingen op te sporen, hoe sneller we economische en andere activiteiten kunnen herstellen.Daarom lijkt het ons noodzakelijk om het manuele contactonderzoek aan te vullen met een privacyveilige digitale oplossing. Trage, manuele processen kunnen door technologie efficiënter gemaakt worden. Ben je in contact gekomen met iemand die besmet is met covid-19, dan kan je dat via een app sneller te weten komen. Naarmate we ons geleidelijk opnieuw in de openbare ruimte begeven (restaurants, openbaar vervoer), zullen we ook meer in de buurt komen van mensen die we niet kennen of zullen we vergeten met wie we in contact zijn gekomen. Ook daar heeft een app een voordeel ten opzichte van contactonderzoek dat volledig steunt op het geheugen van mensen. De voorbije maanden hebben onderzoekers uit heel Europa hun krachten gebundeld om een technische oplossing te creëren voor contactopsporing die de privacy respecteert. Het mechanisme achter dit protocol (Decentralized Privacy-Preserving Proximity Tracing genaamd, kortweg DP3T) is eenvoudig. Stel dat Alice en Bob beiden een DP3T-app geïnstalleerd hebben. De telefoon van Alice verstuurt op geregelde basis een Bluetooth-signaal dat beperkt wordt tot een paar meter. Dat signaal bevat een willekeurige code, die ieder kwartier verandert. Op het moment dat Bob dicht in de buurt van Alice komt, vangt zijn telefoon dat signaal op. De anonieme code wordt dan veertien dagen opgeslagen op de telefoon van Bob. Als Alice ziek wordt, laat ze zich testen. Enkel als Alice positief test kan ze de anonieme codes die haar app heeft gegenereerd doorsturen naar een centrale databank. De app van Bob vergelijkt regelmatig de codes in die centrale databank met de codes op zijn telefoon. Komen twee codes overeen, dan is Bob mogelijk besmet en adviseert de app Bob om een dokter te bellen. Bob krijgt niet te zien dat hij met Alice in contact is geweest, ook niet wanneer of waar. Na twee weken wordt alle data sowieso automatisch verwijderd van zijn telefoon.Dit DP3T-protocol zorgt ervoor dat de app de locatie van mensen niet volgt en geen persoonlijke gegevens opslaat op een centrale server. Apple en Google hebben samen hun besturingssysteem aangepast om apps met DP3T mogelijk te maken. Verschillende Europese landen zijn de technologie nu aan het testen of aan het integreren. Het protocol beschermt inherent de privacy en steunt volledig op de toestemming van de gebruiker. Het is belangrijk dat dit zo blijft als het systeem geïntegreerd zou worden in het Belgisch gezondheidssysteem. We moeten er bijvoorbeeld zeker van zijn dat niemand via de centrale databank kan gaan opvissen wie er precies besmet is. Daarom moet die centrale databank met de geheime codes gescheiden worden van de nationale databank met identiteitsgegevens en ondergebracht worden bij een neutrale partij. De Vlaamse onderzoekscentra en universiteiten beschikken over voldoende expertise om gevoelige datasets op een privacy-conforme manier te beheren.Wordt deze DP3T-app hét wondermiddel om COVID-19 in de dijken? Neen. De app zal niet alles oplossen en niet iedereen zal hem installeren. Bij de 65-plussers, de groep die het meest gevaar loopt, beschikt de helft niet over een smartphone. Wel moeten we beseffen dat deze technologie een complementair en noodzakelijk hulpmiddel in het contactonderzoek kan vormen. Door de app te downloaden kan je je medeburger zonder schroom waarschuwen voor een mogelijke besmetting. Op die manier kunnen we elkaar beschermen terwijl we de economie, het onderwijs en de cultuursector opnieuw op vol toerental brengen.Wilfried Verachtert is Principal member of technical staff Data en AI bij imec.Bart Preneel is hoofd van COSIC, een imec-onderzoeksgroep aan KU Leuven.","'Waarom een app niet alleen je gezondheid, maar ook je privacy kan beschermen'"
5ed2913a141b588ba992fc51,https://www.demorgen.be/nieuws/moncef-slaoui-trumps-vaccintsaar-met-een-belgische-link~b08b7759/,2020-05-30T16:30:00.000Z,"“De hoofdwetenschapper van ‘Operation Warp Speed’ wordt Dr. Moncef Slaoui, een wereldberoemde immunoloog die de voorbije tien jaar 14 nieuwe vaccins hielp ontwikkelen. Hij is op gebied van vaccin-ontwikkeling en productie een van de meest gerespecteerde mensen ter wereld”.\n\nHet was 15 mei toen president Donald Trump in de Rose Garden van het Witte Huis de wereld voorstelde aan Moncef Slaoui (60), de nieuwe ‘vaccintsaar’ die de Amerikaanse zoektocht naar een middel tegen het nieuwe coronavirus Sars-Cov2 moet coördineren. De druk op diens schouders is nu enorm. “Dit is zoals het Manhattan-project”, zei Trump, een referentie naar de ontwikkeling van de eerste kernwapens. Voor het einde van dit jaar wil Trump al resultaten zien, met een knipoog naar de Star Trek-lichtsnelheid waar de operatie naar vernoemd werd. Slaoui legde ook voor zichzelf de lat hoog. “Ik zag heel recent vroege data van een klinisch experiment met een coronavirus-vaccin. Deze data gaven me nog meer vertrouwen dat we enkele honderden miljoenen dosissen vaccin kunnen leveren voor het einde van 2020.” Als hem dit lukt zal dat ook een Belgische verdienste zijn, want de topwetenschapper studeerde en werkte 27 jaar in ons land.\n\nTot zijn 17de woonde de jonge Moncef in de Marokkaanse steden Agadir en Casablanca, waar hij opgroeide in een gezin van vijf kinderen. Een jonger zusje stierf aan kinkhoest, wat zijn vroege passie voor ziektebestrijding verklaart. Zijn vader had een kleine handelszaak voor irrigatietechnieken en investeerde in de opleiding van zijn kinderen. Dat loonde: zijn zus is vandaag een professor Franse literatuur aan de Universiteit van Casablanca. Zijn twee broers werden artsen. Zelf heeft hij nu drie zonen, twee dertigers en een 7-jarige.\n\n“Mijn vader zei me altijd: het is niet belangrijk waar je vandaan komt, maar veel belangrijker te weten wie je bent, en wie je bent, dat zijn niet je woorden maar je daden,” vertelde Slaoui afgelopen april nog tijdens een webinar met de Marokkaanse hogeschool HEM in Tanger.\n\n“Gefascineerd door de menselijke biologie” wou Slaoui in 1976 in Parijs geneeskunde studeren maar door ziekte van zijn moeder was hij te laat voor de voorinschrijvingen. Omdat ze vlakbij het Belgische consulaat woonden deed hij een aanvraag bij de Franstalige Vrije Universiteit van Brussel, de ULB. De artsenopleiding zat er volgeboekt zodat hij moleculaire biologie en immunologie ging studeren. Deze keuze zou zijn verdere levensloop ingrijpend veranderen, of, zegt hij zelf “hoe het toeval opportuniteiten kan creëren”.\n\nVirussen bestrijden in arme landen\n\nSlaoui leerde het vak bij wijlen Belgisch immunoloog Jacques Urbain (ULB), die hij tot op vandaag een ‘visionair’ noemt. “Bij hem kweekte ik mijn fascinatie voor het immuunsysteem, wat ik altijd vertaal in één zin”, zei hij. “De mens heeft een biologisch systeem dat het onvoorspelbare kan voorzien. Dat is buitengewoon. Ons immuunsysteem is in staat om gelijk welke structuren te detecteren, ook al zijn ze artificieel of kwamen nooit eerder voor in levende wezens.”\n\nAan de Harvard Medical School in de VS ging Slaoui in 1983 post-doctoreren. Daar trok hij naar toe met zijn latere vrouw, die een rundervariant van het HIV-virus onderzocht. Zij ging daarna aan de slag bij het toenmalige farmabedrijf Smith-Kline Rit in België, vandaag gefusioneerd in GSK. Slaoui gaf les aan de ULB maar zag in 1988 meer mogelijkheden bij hetzelfde bedrijf om zijn droom te verwezenlijken: vaccins vinden om virussen te bestrijden die arme landen verlamden. Met succes. In de loop van zijn 29-jarige farmaceutische carrière bij GSK stond hij als onderzoeker mee aan de wieg van 23 vaccins tegen uiteenlopende ziektes, zoals het rotavirus en baarmoederhalskanker.\n\nIn 2006 werd hij hoofd van de R&D van GSK en trad toe tot hun algemeen bestuur. “Ik twijfelde nooit aan de uitdagingen. GSK produceert vandaag 3 miljard vaccins per jaar voor honderden miljoenen mensen”, zei hij trots aan de Marokkaanse studenten.\n\nBeeld Getty Images\n\nIn zijn nieuwe rol miste hij wel de uitdaging van het veldonderzoek. Hij verliet GSK om in het durfkapitaal-bedrijf Medicxi risico-investeerder te worden in veelbelovend onderzoek van jonge wetenschappers en start-ups. Het bracht hem in de besturen bij enkele van deze bedrijven, waaronder Moderna, dat nu een van de koplopers is in de zoektocht naar een coronavaccin.\n\nDat Moderna al vooropliep, is geen toeval. Het komt mede dankzij de nadruk die Slaoui erop legde om voorbereid te zijn op mogelijke nieuwe pandemieën. Als het van hem had afgehangen, gebeurde dat eerder al grootschaliger. “We begrepen met de wetenschap al lang dat viruspandemieën konden plaatsvinden”, zei Slaoui in zijn webinar. “In 2016 hebben we met GSK nog de politieke wereld – van de WHO, de VS tot de Europese overheden – voorgesteld te investeren in biodefensie en organisaties in het leven te roepen die voorbereidende basisvaccins ontwikkelen tegen hypothetische virussen. Helaas begreep men niet dat er naast een klassieke defensie nood is aan een leger wetenschappers dat klaar moet staan als er een invasie is van verschillende (virale, MR) agressoren.”\n\nAls het van Slaoui afhangt, zet men nu in op een RNA-vaccin. Daarmee injecteer je stukjes RNA (erfelijk materiaal, vergelijkbaar met DNA) in het lichaam. Vervolgens veranderen de lichaamscellen zichzelf in ‘vaccinfabriekjes’ die antigenen opbouwen om virus te herkennen én af te breken.\n\nVerenigbaar met financiële belangen?\n\nModerna’s voorsprong legde Slaoui geen windeieren. Het biotechnologiebedrijf wordt vandaag op de beurs op 30 miljard dollar gewaardeerd. Als bestuurder werd Slaoui uitbetaald in aandelen. Na publicatie van de eerste, partiële, testresultaten sprong zijn portfolio in één klap van 2,4 miljoen naar 12,4 miljoen dollar. Slaoui verkocht ze na zijn aanstelling en zal volgens het Witte Huis de opbrengst van de meerwaarde doneren aan kankeronderzoek. Op vraag van de Amerikaanse overheid zegde hij ook zijn adviseurspost op bij Brii Biosciences, omdat het samenwerkte met China.\n\nMaar zijn portfolio is volgens onderzoek van The New York Times veel groter dan dat. Zo bezit hij nog steeds bijna 10 miljoen dollar aandelen van GSK, dat samen met Sanofi ook naar een vaccin zoekt. Er is ook zijn partnerschap in Medicxi dat – via het Britse belastingparadijs Jersey – investeert in farmabedrijven die wedijveren om als eerste een coronavaccin te vinden.\n\nOmdat hij een consultancy-contract heeft met de VS-overheid is Slaoui niet verplicht om zijn exacte verstrengeling met de farma-industrie te openbaren. Door deze mogelijke belangenvermenging worden in het Amerikaanse Congres nu vragen gesteld bij zijn aanstelling als onpartijdige scheidsrechter die het Witte Huis moet adviseren welke bedrijven extra overheidssteun verdienen en welk vaccin gekozen wordt om massaal te verdelen. Niemand minder dan voormalig Democratisch presidentskandidate Elizabeth Warren viel Slaoui frontaal aan. “Het is een enorm belangenconflict voor de nieuwe vaccintsaar om 10 miljoen dollar aandelen te hebben in een bedrijf dat overheidsfondsen ontvangt om een Covid-19 vaccin te ontwikkelen”, tweette ze, refererend aan zijn GSK-portfolio. “Dr. Slaoui zou meteen moeten desinvesteren”.\n\nDe topwetenschapper liet prompt weten dat niet te doen. “Ik heb 29 jaar gewerkt voor GSK”, zei hij. “Ik heb nooit een aandeel verkocht. Dit is mijn pensioen. Aan de overheid liet ik vooraf weten dat ik de job niet aanneem als ik ze moet verkopen”.","Moncef Slaoui, Trumps ‘vaccintsaar’ met een Belgische link"
5ed534361b9d38896474863f,http://feeds.nieuwsblad.be/~r/nieuws/snelnieuws/~3/cRCRWUM1oVU/dmf20200601_04977334,2020-06-01T15:00:00.000Z,"Automobilisten die de app Waze als GPS gebruiken, worden voortaan gewaarschuwd voor gevaar als ze een spoorwegovergang naderen. Overwegen staan daardoor op gelijke voet met ongevallen, files, wegenwerken en beschadigd wegdek. Door met Waze samen te werken, hoopt Infrabel het aantal spoorwegongevallen te verminderen.\n\nEen strook met een Sint-Andrieskruis en het woord ‘spoorwegovergang’ moet Waze-gebruikers voortaan extra alert maken wanneer ze overwegen naderen. Alle 1.200 overwegen zijn opgenomen in de applicatie. “Naast de verkeersborden op de weg, de lichten, de slagbomen en de belsignalen aan de overweg is dit een bijkomende waarschuwing dat ze in de buurt komen van een overweg”, zegt spoorwegnetbeheerder Infrabel, die de data ter beschikking stelde van Waze. “Wie waakzaam is, is naar alle waarschijnlijkheid beter in staat om een mogelijk ongeval te vermijden.”\n\nWaze heeft in België ongeveer 1,6 miljoen gebruikers. Die krijgen op dit ogenblik al waarschuwingen als andere gebruikers een file of een ongeval signaleren. Ook beschadigd wegdek, politiecontroles en slechte weersomstandigheden bepalen leiden tot een waarschuwingssignaal.\n\nVorig jaar gebeurden 45 ongevallen aan overwegen. De gevolgen van zo’n ongeval zijn vaak zwaar – vorig jaar waren er zeven doden en zes zwaargewonden. Behalve bij het ongeval van Brent (20), waarbij een trein aan hoge snelheid naderde terwijl de slagbomen open stonden, ligt de oorzaak meestal bij de mensen die de verkeersregels niet respecteren. In 4 op de 10 gevallen is dat het gevolg van onoplettendheid of slechte zichtbaarheid, zoals laagstaande zon. “Nu 1200 overwegen in kaart werden gebracht door Waze en bij gebruik van de app op het scherm van je smartphone verschijnen, verhoogt dat hun zichtbaarheid”, zegt Infrabel. “Wie zich bewust is dat hij in de buurt van een overweg komt, zal vermoedelijk sneller gepast reageren. Deze hogere alertheid kan, hopelijk, ongevallen vermijden.”\n\n“Dat de Belgische spoorwegoverwegen voortaan expliciet aangeduid zijn in onze app is uitstekend nieuws voor bestuurders,” zegt Dario Mancini van Waze. “Het verhoogt sterk de veiligheid van onze gebruikers.”\n\nEr zijn wel nog geen plannen om ook via de app te signaleren of er een trein aankomt – daarvoor dienen het belsignaal, de lichten en de slagbomen.",Waze waarschuwt voortaan ook voor spoorwegovergangen
5ed56c78caa8e7eab2721ce1,https://www.nieuwsblad.be/cnt/dmf20200601_04977479,2020-06-01T18:36:32.000Z,"De Italiaanse hoogste voetbalklasse, die sinds 9 maart stilligt omwille van de coronacrisis, zal op zaterdag op 20 juni herstarten met twee inhaalwedstrijden. Dat maakte de Italiaanse profliga maandag bekend. Het eerste duel is Torino-Parma.\n\nVorige week donderdag besloot de Italiaanse minister van Sport, Vincenzo Spadafora, al dat de Serie A op 20 juni zou kunnen hervatten.\n\nMaandag volgde de Italiaanse profliga zijn besluit en maakte een kalender op. Er moeten in Italië nog twaalf volledige speeldagen afgewerkt worden en vier inhaalwedstrijden van de 25e speeldag. Volgens de nieuwe kalender zal de laatste speelronde in Italië afgerond zijn op zondag 2 augustus.\n\nTijdens het eerste speelweekend, op 20 en 21 juni, worden de vier inhaalmatchen afgewerkt. Torino-Parma wordt op 20 juni om 19u30 afgewerkt, gevolgd door Hellas Verona tegen het Cagliari van Radja Nainggolan om 21u45. Zondag is er om 19u30 Atalanta Bergamo met Timothy Castagne versus Sassuolo en ontvangt Romelu Lukaku met Inter Milaan Sampdoria.\n\nDe eerste volledige speeldag staat al tussen maandag 22 en woensdag 24 juni geprogrammeerd. De teams zullen de rest van het seizoen twee wedstrijden per week moeten afwerken, oftewel een totaal van 124 matchen in 44 dagen.\n\nDe data van de resterende wedstrijden in de Coppa Italia werden nog niet bekendgemaakt. Volgens een bron binnen het ministerie van Sport zouden die matchen nog voor de start van de Serie A afgewerkt kunnen worden. Er wordt gespeculeerd over halve finales op 13 en 14 juni en een finale op 17 juni.\n\nOm de spelers niet te veel last te laten ondervinden van de hitte worden een grote meerderheid van de wedstrijden om 19u30 of 21u45 gespeeld.",Serie A hervat op 20 juni met Torino-Parma
5ed56c78cd64989ad06ecdf8,https://www.gva.be/cnt/dmf20200601_04977479/serie-a-hervat-op-20-juni-met-torino-parma,2020-06-01T18:36:32.000Z,"De Italiaanse hoogste voetbalklasse, die sinds 9 maart stilligt omwille van de coronacrisis, zal op zaterdag op 20 juni herstarten met twee inhaalwedstrijden. Dat maakte de Italiaanse profliga maandag bekend. Het eerste duel is Torino-Parma.\n\nVorige week donderdag besloot de Italiaanse minister van Sport, Vincenzo Spadafora, al dat de Serie A op 20 juni zou kunnen hervatten.\n\nMaandag volgde de Italiaanse profliga zijn besluit en maakte een kalender op. Er moeten in Italië nog twaalf volledige speeldagen afgewerkt worden en vier inhaalwedstrijden van de 25e speeldag. Volgens de nieuwe kalender zal de laatste speelronde in Italië afgerond zijn op zondag 2 augustus.\n\nTijdens het eerste speelweekend, op 20 en 21 juni, worden de vier inhaalmatchen afgewerkt. Torino-Parma wordt op 20 juni om 19u30 afgewerkt, gevolgd door Hellas Verona tegen het Cagliari van Radja Nainggolan om 21u45. Zondag is er om 19u30 Atalanta Bergamo met Timothy Castagne versus Sassuolo en ontvangt Romelu Lukaku met Inter Milaan Sampdoria.\n\nDe eerste volledige speeldag staat al tussen maandag 22 en woensdag 24 juni geprogrammeerd. De teams zullen de rest van het seizoen twee wedstrijden per week moeten afwerken, oftewel een totaal van 124 matchen in 44 dagen.\n\nDe data van de resterende wedstrijden in de Coppa Italia werden nog niet bekendgemaakt. Volgens een bron binnen het ministerie van Sport zouden die matchen nog voor de start van de Serie A afgewerkt kunnen worden. Er wordt gespeculeerd over halve finales op 13 en 14 juni en een finale op 17 juni.\n\nOm de spelers niet te veel last te laten ondervinden van de hitte worden een grote meerderheid van de wedstrijden om 19u30 of 21u45 gespeeld.",Serie A hervat op 20 juni met Torino-Parma
5ed56c79c891dfd54fb940a0,https://www.hbvl.be/cnt/dmf20200601_04977479/serie-a-hervat-op-20-juni-met-torino-parma,2020-06-01T18:36:32.000Z,"De Italiaanse hoogste voetbalklasse, die sinds 9 maart stilligt omwille van de coronacrisis, zal op zaterdag op 20 juni herstarten met twee inhaalwedstrijden. Dat maakte de Italiaanse profliga maandag bekend. Het eerste duel is Torino-Parma.\n\nVorige week donderdag besloot de Italiaanse minister van Sport, Vincenzo Spadafora, al dat de Serie A op 20 juni zou kunnen hervatten.\n\nMaandag volgde de Italiaanse profliga zijn besluit en maakte een kalender op. Er moeten in Italië nog twaalf volledige speeldagen afgewerkt worden en vier inhaalwedstrijden van de 25e speeldag. Volgens de nieuwe kalender zal de laatste speelronde in Italië afgerond zijn op zondag 2 augustus.\n\nTijdens het eerste speelweekend, op 20 en 21 juni, worden de vier inhaalmatchen afgewerkt. Torino-Parma wordt op 20 juni om 19u30 afgewerkt, gevolgd door Hellas Verona tegen het Cagliari van Radja Nainggolan om 21u45. Zondag is er om 19u30 Atalanta Bergamo met Timothy Castagne versus Sassuolo en ontvangt Romelu Lukaku met Inter Milaan Sampdoria.\n\nDe eerste volledige speeldag staat al tussen maandag 22 en woensdag 24 juni geprogrammeerd. De teams zullen de rest van het seizoen twee wedstrijden per week moeten afwerken, oftewel een totaal van 124 matchen in 44 dagen.\n\nDe data van de resterende wedstrijden in de Coppa Italia werden nog niet bekendgemaakt. Volgens een bron binnen het ministerie van Sport zouden die matchen nog voor de start van de Serie A afgewerkt kunnen worden. Er wordt gespeculeerd over halve finales op 13 en 14 juni en een finale op 17 juni.\n\nOm de spelers niet te veel last te laten ondervinden van de hitte worden een grote meerderheid van de wedstrijden om 19u30 of 21u45 gespeeld.",Serie A hervat op 20 juni met Torino-Parma
5ed56c7da1849c48a49a8185,https://www.standaard.be/cnt/dmf20200601_04977479,2020-06-01T18:36:32.000Z,"De Italiaanse hoogste voetbalklasse, die sinds 9 maart stilligt omwille van de coronacrisis, zal op zaterdag op 20 juni herstarten met twee inhaalwedstrijden. Dat maakte de Italiaanse profliga maandag bekend. Het eerste duel is Torino-Parma.\n\nVorige week donderdag besloot de Italiaanse minister van Sport, Vincenzo Spadafora, al dat de Serie A op 20 juni zou kunnen hervatten.\n\nMaandag volgde de Italiaanse profliga zijn besluit en maakte een kalender op. Er moeten in Italië nog twaalf volledige speeldagen afgewerkt worden en vier inhaalwedstrijden van de 25e speeldag. Volgens de nieuwe kalender zal de laatste speelronde in Italië afgerond zijn op zondag 2 augustus.\n\nTijdens het eerste speelweekend, op 20 en 21 juni, worden de vier inhaalmatchen afgewerkt. Torino-Parma wordt op 20 juni om 19u30 afgewerkt, gevolgd door Hellas Verona tegen het Cagliari van Radja Nainggolan om 21u45. Zondag is er om 19u30 Atalanta Bergamo met Timothy Castagne versus Sassuolo en ontvangt Romelu Lukaku met Inter Milaan Sampdoria.\n\nDe eerste volledige speeldag staat al tussen maandag 22 en woensdag 24 juni geprogrammeerd. De teams zullen de rest van het seizoen twee wedstrijden per week moeten afwerken, oftewel een totaal van 124 matchen in 44 dagen.\n\nDe data van de resterende wedstrijden in de Coppa Italia werden nog niet bekendgemaakt. Volgens een bron binnen het ministerie van Sport zouden die matchen nog voor de start van de Serie A afgewerkt kunnen worden. Er wordt gespeculeerd over halve finales op 13 en 14 juni en een finale op 17 juni.\n\nOm de spelers niet te veel last te laten ondervinden van de hitte worden een grote meerderheid van de wedstrijden om 19u30 of 21u45 gespeeld.",Serie A hervat op 20 juni met Torino-Parma
5ed64d75c19f329ac198307d,https://vrtnws.be/p.4nJRP7kj5,2020-06-02T12:34:30.000Z,"Ongeveer 1,6 miljoen Belgische automobilisten gebruiken maandelijks Waze. De app beschikt voortaan over 1200 locaties van overwegen. Die gegevens komen van het zogenoemde Open Data platform van Infrabel.\n\nWanneer gebruikers met hun voertuig in de buurt van een overweg rijden, zien ze in de app een speciaal icoontje op het scherm van hun smartphone (een Sint-Andrieskruis, het symbool van een overweg). Daarnaast heeft de gemeenschap van Waze-vrijwilligers extra informatie toegevoegd aan sommige overwegen. Het gaat dan om plaatsen in België waar het, volgens hen, voordelig is om een bijkomend hoorbaar en visueel waarschuwingssignaal te geven.\n\nInfrabel is een van de eerste spoorbeheerders in Europa die op deze manier en schaal met Waze samenwerkt.",Infrabel en navigatie-app Waze werken samen om ongevallen aan overwegen te vermijden
5ed64d7ada05c2c0a7116dcc,https://www.gva.be/cnt/dmf20200602_04978108/antwerpse-onderzoekers-ontwikkelen-baanbrekende-3d-tool-shavatar-om-vanop-afstand-kledij-op-jouw-maat-te-kopen,2020-06-02T09:24:04.000Z,"Antwerpen - De e-commerce zit al jaren in de lift, en de coronacrisis geeft die evolutie nog een boost. Een boek, een cd of een microgolfoven zijn immers geen objecten die je eerst fysiek moet hebben gezien of aangeraakt vooraleer ze met vertrouwen aan te kopen, maar dat is anders voor kledij. De technologie van Shavatar moet daar verandering in brengen. Via de tool maak je een avatar in 3D aan van jezelf en zo zal je in de toekomst altijd kledij op maat kunnen bestellen. Op korte termijn zal de tool geïntegreerd worden in webshops van kledingmerken.\n\nDe Europese kledingsector realiseert 13,2% van zijn omzet via e-commerce. Volgens prognoses zou dat aandeel in de komende jaren alleen maar toenemen en toen moest de coronacrisis nog toeslaan en de verkoop via het internet nog een extra stevige duw in de rug geven. Maar voor retailers is er echter een keerzijde van de medaille. Tot 70% van de online bestelde artikelen wordt teruggestuurd, vaak omdat het kledingstuk niet blijkt te passen.\n\n3D-lichaamsvorm visualiseren\n\nFemke Danckaers Foto: rr\n\nEnter Shavatar, dat zijn oorsprong kent in het baanbrekende doctoraatsonderzoek van Femke Danckaers, verbonden aan Vision Lab, een imec-onderzoeksgroep binnen het Departement Fysica van UAntwerpen. “Ik ontwikkelde een model dat het toelaat om de menselijke 3D-lichaamsvorm te voorspellen en te visualiseren op basis van een beperkt aantal parameters, met een gemiddelde foutenmarge van amper 7mm ten opzichte van de échte lichaamsvorm”, vertelt Danckaers, medeoprichtster van Shavatar, dat is voortgekomen uit de samenwerking van UAntwerpen en het Antwerpse onderzoeksinstituut imec. “De consument kan dit thuis zelf doen, een scanner is daarbij niet nodig.”\n\n“We kwamen, in overleg met 36 spelers uit de modewereld, tot een tool die de consument de mogelijkheid geeft zijn of haar eigen ‘avatar’ te creëren”, zegt Geert Mertens, CEO van Shavatar. “Onze tool geeft vervolgens een aanbeveling van juiste maat en informatie over de ‘fit’ weer. In een volgende fase zullen we het kledingstuk in kwestie kunnen visualiseren op het lichaam van de consument. Het uiteindelijke doel is om een volledige outfit te kunnen visualiseren.”\n\nMaatadvies voor meer dan vijftig merken\n\nOp korte termijn zal de tool geïntegreerd worden in webshops van kledingmerken, maar de geïnteresseerde consument kan vandaag reeds terecht op www.shavatar.me om van zichzelf een avatar in 3D te laten genereren. Hij of zij krijgt dan meteen maatadvies voor meer dan vijftig merken.\n\nCollecties optimaliseren\n\nDe Antwerpse onderzoeksinstellingen menen dat Shavatar niet enkel voor de consument van toegevoegde waarde kan zijn, maar ook voor de modesector. Die zal er immers ook heel waardevolle data over de lichaamsafmetingen van de consument kunnen uithalen. Die inzichten zullen de kledingmerken in staat stellen om hun collecties verder te optimaliseren en af te stemmen op de eigen doelgroep, menen de initiatiefnemers.\n\nZowel bij imec als UAntwerpen wordt met trots gereageerd op de lancering van de tool. “Shavatar is een concreet voorbeeld van hoe wetenschappelijk onderzoek zijn weg vindt naar ieder van ons”, zegt prof. Silvia Lenaerts, vicerector valorisatie op UAntwerpen. “De avatar-tool zal leiden tot minder retourzendingen en dus tot minder transport, een belangrijke stap naar meer duurzaamheid. Dat kunnen we als ondernemende en duurzame universiteit alleen maar toejuichen.”\n\nwww.shavatar.me",Antwerpse 3D-tool Shavatar maakt het mogelijk om vanop afstand kledij op jouw maat te kopen
5ed64d7ab883852eb3702a4f,https://www.tijd.be/r/t/1/id/10230518,2020-06-02T10:37:11.000Z,"De beurzen zetten hun opmars ongestoord voort. De Bel20-index prijkt al 30 procent hoger dan het dieptepunt van 17 maart. Is de rally terecht, of lopen de beurzen veel te ver voor op de reële economie?\n\nZware rellen in de Verenigde Staten, escalerende handelsgeschillen tussen Washington en Peking en grimmige economische data die bewijzen dat de economie in een ravijn is gestort, in normale tijden zouden de beurskoersen fors corrigeren, maar ditmaal trekken de beleggers zich van al dat onheil weinig aan.\n\nDaar zijn verschillende redenen voor. In de eerste plaats durven beleggers al te kijken naar het postcoronatijdperk, nu de lockdownmaatregelen overal ter wereld geleidelijk worden afgebouwd en de economische activiteit weer kan hervatten. Nergens is de productiecapaciteit vernietigd. Er is dus potentieel om de fabrieken op een veel hoger toerental te laten draaien als daar vraag naar is.\n\n'De marktwaarde is een weerslag van de waardering van toekomstige winsten', zegt strateeg Sean Markowicz van de vermogensbeheerder Schroders. 'Het weerspiegelt niet alleen de huidige economische omstandigheden, maar vooral ook die in de toekomst. De economische data vertellen alleen maar wat in het verleden is gebeurd.'\n\nNiet excessief\n\nBeleggers beseffen dat 2020 een rampjaar wordt voor de bedrijfswinsten. Gemeten naar de verwachte winst voor dit jaar zijn de beurzen peperduur. Analisten gaan uit van een winstdaling met 20 procent voor de bedrijven uit de S&P500-index. Dat komt neer op een koers-winstverhouding van 22, een peil dat we sinds de dotcomzeepbel in 2000 niet meer hebben gezien.\n\nUit onze gegevens van het consumentenbankieren merken we dat de gemiddelde Amerikaan er financieel veel gezonder voorstaat dan bij de vorige crisis in 2008. Jamie Dimon CEO JP Morgan\n\nHet is echter onverstandig om je te baseren op winsten tijdens een pandemie. Voor wie denkt dat de historische winsten snel zullen terugkeren, zakt de waardering. Rekening houdend met de winstschattingen voor corona de wereld teisterde, noteert de S&P500 tegen 17,4 keer zijn winst. Dat is nog altijd relatief duur, maar niet excessief.\n\nSommige beleggers geloven daarom dat de huidige koersen nog instapmogelijkheden bieden voor de lange termijn. De Bel20 heeft slechts de helft van zijn coronaverlies goedgemaakt, de S&P500 al twee derde.\n\nVirus neemt in kracht af\n\nTen tweede is de schrik voor het coronavirus fors afgenomen. In de meeste landen verbeteren de coronacijfers elke dag. Ondanks de versoepelingen blijft een tweede grote besmettingsgolf uit. Italiaanse dokters verklaarden zelfs dat het virus zelf in kracht is afgenomen bij diegenen die besmet worden.\n\nEen derde, zeer sterke steunpilaar is de ongeziene stimulus van de centrale banken en de overheden. Die beseften al van bij het ontkiemen van de pandemie dat ze massaal moeten interveniëren om te voorkomen dat bedrijven met duizenden tegelijk op de fles gaan, waardoor de miljoenen tijdelijke werklozen een permanent werklozenleger zouden vormen. De Federal Reserve injecteerde al 4.000 miljard dollar in de economie. Ook Japan en Europa gooien alle sluizen open.\n\nLeger van stal gehaald\n\n'De Fed heeft zijn hele leger van stal gehaald en gebruikt het ook. De centrale bank helpt op die manier veel kleine bedrijven te overleven. En ze helpt om stress in het financieel systeem te voorkomen. Dat is van enorm belang', zei CEO Jamie Dimon van JP Morgan vorige week. Hij wees er ook op dat de meeste gezinnen deze crisis voorlopig goed doorstaan, ook al werden tientallen miljoenen Amerikanen werkloos en verwachten sommigen zelfs een nooit geziene neergang van het Amerikaanse bruto binnenlands product (bbp) met 40 procent in het tweede kwartaal.\n\nUit onze gegevens van het consumentenbankieren merken we dat de gemiddelde Amerikaan er financieel veel gezonder voorstaat dan bij de vorige crisis in 2008. Jamie Dimon CEO JP Morgan\n\n'Uit onze gegevens van het consumentenbankieren merken we dat de gemiddelde Amerikaan er financieel veel gezonder voorstaat dan bij de vorige crisis in 2008. De situatie is helemaal niet vergelijkbaar', suste Dimon.\n\nTina is springlevend\n\nOmdat de centrale banken ook massaal obligaties aankopen, blijft de rente laag. Daardoor kunnen bedrijven en gezinnen zich goedkoop financieren maar het ondersteunt ook de beurzen. Beleggers beseffen dat de rente nog heel lang heel laag zal blijven, waardoor ze bereid zijn meer te betalen voor aandelen. De dividenden van de toekomst worden met andere woorden veel meer waard. Tina - there is no alternative voor aandelen - is weer helemaal terug.\n\nOndernemers weer positiever\n\nTen slotte trekt de markt zich op aan de economische cijfers die langzaam verbeteren. Zowel in de VS, Azië als in Europa verbetert het ondernemersvertrouwen, historisch een goede voorspeller voor de beursrichting. Hoewel het sentiment nog op een zeer forse krimp wijst, zijn de Amerikaanse ondernemers in de industrie voor het eerst sinds januari weer positiever.\n\nGevaren\n\nAl die bemoedigende signalen en ondersteunende factoren stutten de beurzen. Al blijven veel gevaren schuilen. Een heropflakkering van het virus waarbij de overheden opnieuw lockdowns invoeren, is het grootste risico. Ten tweede zullen sommige bedrijven, vooral uit de zwaarst getroffen sectoren, failliet gaan.\n\nTen derde dreigt een ontslaggolf de economie blijvende schade te berokkenen, iets waar de markt wellicht te weinig rekening mee houdt. Bedrijven als Scania, Lufthansa, Samsonite, Renault en honderden andere kondigden de voorbije dagen tienduizenden ontslagen aan. Een hoge werkloosheid weegt vanzelfsprekend op de economische groei en op de bedrijfswinsten. Pas dan komt de reality check met de beurzen.",Lopen de beurzen te ver voor op de reële economie?
5ed6f635935937487a73793b,https://www.nieuwsblad.be/cnt/dmf20200603_04979292,2020-06-03T00:46:29.000Z,"De lockdown weegt op het gemoed van jongeren, maar zet hen ook aan tot dankbaarheid en reflectie. Tot dat besluit komen onderzoekers van de UAntwerpen nadat ze met artificiële intelligentie duizenden posts op sociale media analyseerden. “We schreven dit jaar in april zoals tijdens de donkerste wintermaanden.”\n\nTextgain, een spin-off van de UAntwerpen, schreef een AI-computerprogramma om de gezondheidstoestand van de Vlaming te doorgronden. Het programma kan uitspraken herkennen die verwijzen naar fysieke en mentale klachten en neerslachtige gevoelens, zoals “ik heb hoofdpijn” of “ik voel me eenzaam”. In de periode van januari 2019 tot mei 2020 analyseerde het programma ongeveer 20.000 berichten op Twitter.\n\nHieruit blijkt dat we ons het meest opgetogen lijken te voelen tijdens de zomermaanden en het minst in november en januari, maar deze tendens gold niet in maart en april van dit jaar. Terwijl we ons dan normaal bijna net zo opgetogen zouden moeten voelen als in de zomer, leken onze posts nu veeleer op die in november of januari. In maart zagen de onderzoekers een piek in posts die verwijzen naar fysieke klachten, bijna driemaal zoveel als in eender welke andere maand. In april was er een piek in mentale klachten.\n\nVooral jongeren hebben het zwaar. Textgain voerde dezelfde analyse uit op een 240-tal online verhalen van jongeren en jongvolwassenen (14-25 jaar) over hun ervaringen tijdens de lockdown. Die data werden verder verwerkt door communicatiewetenschapster Sofie Mariën.\n\n“Respectievelijk stress, angst, frustratie en eenzaamheid zijn de meest genoemde negatieve emoties door jongeren”, legt Mariën uit. “Belangrijke oorzaken zijn het gebrek aan sociaal contact, een gespannen sfeer tussen gezinsleden en gemiste ervaringen. Velen maken zich zorgen over hun eigen gezondheid en die van hun familieleden en ze piekeren veel over het succesvol afronden van hun studies.”\n\nToch noemen de jongeren ook voordelen. Ze geven opvallend vaak aan dat ze genieten van de tijd die ze nu hebben voor ontspanning en zelfreflectie. Anderen geven aan dat de relaties met hun gezinsleden verbeterd zijn.\n\nNog opmerkelijk is dat de Vlaming niet enkel post over zijn of haar eigen eenzaamheid. Er is in het algemeen grote empathie en bezorgdheid over de eenzame medemens, de vermoeide risicowerkers, en onze geïsoleerde ouderen.",AI-programma toont mentale tol van lockdown in posts op sociale media
5ed6f63d0d022cf660e2b220,https://www.knack.be/nieuws/wereld/de-perfecte-misdaad-trafiek-in-illegale-pesticiden/article-longread-1605245.html,2020-06-02T21:59:06.000Z,"De handel in illegale pesticiden levert riante winsten op terwijl de straffen bijzonder mild zijn. Samen met media uit zeven Europese landen dook Knack in de wereld van verdachte goederenstromen en bidons met extreem gevaarlijk spul.\n\nSnel geld verdienen en geen zin om in de gevangenis te belanden? Vergeet wapens, sigaretten en drugs. De handel in illegale pesticiden is een uitgelezen kans om poen te scheppen, terwijl de straffen minimaal zijn.\n\n...\n\nSnel geld verdienen en geen zin om in de gevangenis te belanden? Vergeet wapens, sigaretten en drugs. De handel in illegale pesticiden is een uitgelezen kans om poen te scheppen, terwijl de straffen minimaal zijn. 'In China koop je producten voor 15 tot 20 euro per liter, in Europa verkoop je ze voor 80 tot 100 euro. Breng je je transport- en verpakkingskosten mee in rekening, dan maak je 50 euro winst per liter.' Aan het woord is Rien van Diesen van Europol, dé expert inzake handel in illegale gewasbeschermingsmiddelen. 'Als je dan 160 ton verscheept in één contract, haal je 8 miljoen euro binnen. Voor criminelen is dit een heel lucratieve business.' Dat de winstmarges op illegale pesticiden zo hoog zijn, komt deels doordat de markt in legale gewasbeschermingsmiddelen zo strikt gereguleerd is. Een nieuw pesticide op de markt brengen doe je niet zomaar. 'Bedrijven screenen wel 160.000 moleculen om er uiteindelijk één nieuwe over te houden', zegt Peter Jaeken, secretaris-generaal van de Belgische Vereniging van de Industrie van Gewasbeschermingsmiddelen Phytofar. 'Om zo'n nieuwe stof vervolgens te laten goedkeuren, ben je elf jaar zoet. Kostenplaatje: 250 miljoen euro. Je wint een pak geld als je dat proces van een decennium kunt overslaan door namaakproducten te verkopen.' Voor gewasbeschermingsmiddelen werken de lidstaten van de EU met een toelatingssysteem. Europa keurt de werkzame stoffen van pesticiden goed. En vervolgens zijn het de lidstaten die voor de pesticiden zelf vergunningen afleveren. 'Het krachtige van dat systeem is dat elk product een toelating nodig heeft', zegt Maarten Trybou, hoofd van de Dienst Gewasbeschermingsmiddelen en Meststoffen van de FOD Volksgezondheid. 'Alles zonder toelating is sowieso illegaal - en kan dus ook gecontroleerd worden.' Grosso modo kun je illegale pesticiden opsplitsen in twee categorieën: namaakpesticiden en pesticiden die niet aan de normen voldoen. Volgens het consultancybedrijf Phillips McDougall is de markt van gewasbeschermingsmiddelen in Europa (de EU plus Liechtenstein, Noorwegen, IJsland en Zwitserland) goed voor 11 miljard euro. Naar schatting 10 procent daarvan is illegaal. Uiteraard zijn illegale activiteiten per definitie moeilijk te becijferen, maar het is een schatting die in de meeste internationale rapporten over illegale pesticiden opduikt. Het Bureau voor intellectuele eigendom van de Europese Unie gaat uit van 13,8 procent illegale pesticiden. Moeten we er überhaupt van wakker liggen dat er voor zowat een miljard euro aan illegale pesticiden in omloop zijn in Europa? 'Pesticiden zijn intrinsiek zéér gevaarlijke stoffen', zegt Trybou van de FOD Volksgezondheid. 'Het is niet zonder reden dat wij zo streng zijn in de beoordeling ervan. Het probleem met illegale pesticiden is dat je niet weet wat erin zit.' Dat onderstreept ook de Europese vereniging voor gewasbescherming ECPA, die de industrie vertegenwoordigt. ECPA-specialist Lukasz Wozniacki: 'Dit is niet enkel een probleem voor de fabrikanten van legitieme gewasbeschermingsmiddelen die inkomsten zien verdwijnen. Ook overheden worden getroffen, want natuurlijk betalen criminelen geen belastingen op hun winsten. Volgens het Bureau voor intellectuele eigendom van de Europese Unie lopen lidstaten zo 238 miljoen euro per jaar mis. En doordat namaakproducten niet getest zijn, weet je gewoon niet wat erin zit. Misschien is het alleen maar water en zeep, maar het kan evengoed een giftig goedje zijn. Het zou niet de eerste keer zijn dat oogsten compleet vernield worden omdat landbouwers illegale of namaakpesticiden gebruikten.' En dan zijn er nog de gevolgen voor het leefmilieu - denk bijvoorbeeld aan massale bijensterfte. Europol-expert Rien van Diesen: 'Milieumisdaden zijn geen misdaden zonder slachtoffers. Het milieu, de consumenten en de boeren die niet weten wat ze op hun veld sproeien: dat zijn de slachtoffers. We moeten dus bezorgd zijn. Een tijdje geleden kwamen in de haven van Hamburg containers met illegale pesticiden aan. Bayer liet de producten testen. Bleek dat er npe's in zaten. Die zijn gevaarlijk voor foetussen.' En in Nederland belandde in 2016 een Poolse werknemer op de intensive care van het Jeroen Bosch-ziekenhuis in 's Hertogenbosch kort nadat hij korrels met de werkzame stof aldicarb had uitgestrooid. Het middel was op dat moment al tien jaar verboden in Nederland. De man werd duizelig, kon zijn ogen niet meer openen en moest herhaaldelijk overgeven. Hij lag vijf dagen in het ziekenhuis maar overleefde de intoxicatie. Het probleem met pesticiden is bovendien dat ze lang in de natuur aanwezig kunnen blijven. 'De Vlaamse Milieumaatschappij monitort permanent de aanwezigheid van legale én verboden pesticiden in Vlaamse rivieren', zegt woordvoerster Katrien Smet. 'De voorbije twintig jaar zijn meer dan honderd verboden stoffen gemeten. Ze worden nog regelmatig teruggevonden in het Vlaamse oppervlaktewater. In een aantal gevallen zijn er zoveel verboden pesticiden in het water aanwezig dat de normen overschreden worden. Zo is de concentratie van chloridazon en carbendazim de afgelopen drie jaar zelfs nog toegenomen.' En dan is er nog een risico. Chemicaliën met een laag vlampunt kunnen tijdens het transport ontploffen. In 2009 ontdekten Hongaarse douaniers dat op een passagiersvlucht van China naar de Hongaarse hoofdstad Boedapest illegale pesticiden aan boord waren met een vlampunt van amper 24 graden. Gelukkig bleef een catastrofe uit. Maar dat het kan misgaan, weet transportreus Maersk maar al te goed. In 2012 knalde het dak van een Maerskcontainer vol licht ontvlambare chemicaliën eraf toen die nog op het schip stond. Havenarbeiders in de Oekraïense stad Ilyichevsk - vandaag Chornomorsk - ontdekten later de brokstukken. Wie zijn de bad guys die achter deze handel schuilgaan? Soms maakt de gelegenheid de dief. 'Dat zijn de goudzoekers', zegt Europol-expert Rien van Diesen. 'Mensen die hooguit één of twee transporten van pesticiden doen. Ze zien ergens een kans en gaan voor het snelle geld. Maar aan de andere kant van het spectrum heb je de georganiseerde misdaadgroeperingen.' Van Diesen schat dat in Europa een zevental van die groeperingen zich met illegale pesticidenhandel bezighouden, omgerekend zowat vijftig tot honderd criminelen. 'Sommige opereren vanuit Oekraïne. In fabrieken maken ze daar namaakpesticiden aan. De criminelen smokkelen die vervolgens de oostelijke grens van Europa over, meestal in auto's of kleine bestelwagens. Ze werken supersnel en leveren zelfs tot in Griekenland - meer dan duizend kilometer ver.' Verder signaleert Europol Britse en Duitse misdaadnetwerken. Van Diesen: 'Die werken niet enkel vanuit de onderwereld, ze maken ook misbruik van legitieme transportbedrijven in de havens van Antwerpen en Rotterdam. Ze doen het lijken alsof hun goederen normaal zijn maar in feite gaat het om illegale pesticiden.' Vanuit Spanje heb je dan weer misdaadgroeperingen die het zuiden van Europa bevoorraden. China is de voornaamste bron van illegale pesticiden, daarover bestaat geen twijfel. 'Gevolgd door India, Japan, Mexico en de VS', zegt Van Diesen. 'Een nieuwe trend is dat de illegale pesticiden niet rechtstreeks van China naar Europa gaan. Ze maken eerst een omweg langs Argentinië of Turkije, om zo de echte origine te verhullen. Criminelen gebruiken verschillende havens en tactieken om Europa binnen te raken.' Een andere typische modus operandi is misbruik maken van parallelle handel. Van Diesen: 'In principe mag je gewasbeschermingsmiddelen uit andere EU-lidstaten naar België invoeren als ze identiek zijn aan producten die in België al toegelaten zijn. Wat natuurlijk niet mag, is producten uit China invoeren en vervolgens doen alsof ze afkomstig zijn uit een EU-lidstaat.' Nog een andere methode is om geen afgewerkte pesticiden in Europa in te voeren, maar enkel de werkzame stoffen. 'Vervolgens worden daarvan in Europa zelf pesticiden gemaakt', zegt Van Diesen. 'Een paar jaar geleden kwamen afgewerkte producten in Europa aan, soms met het nagemaakte merk op de verpakking. Toen we daartegen gingen optreden, zag je dat criminelen zich snel aanpasten.' Industriekoepel Phytofar bevestigt die nieuwe trend. Secretaris-generaal Peter Jaeken: 'Nu sturen ze verpakkingsmateriaal op in een container, vaten met technisch product in een tweede, en de etiketten gaan via nog eens een ander transport. Zo krijg je drie aparte stromen, die eventueel verschillende vervoersmodi gebruiken én via meerdere landen de EU binnenkomen.' Dat maakt het kluwen moeilijk te ontwarren. Complexiteit is dan ook een van de troeven die criminelen volop uitspelen - zeker bij internationale handel. Het belangrijkste antwoord daarop is doorgedreven informatie-uitwisseling tussen landen. Goed nieuws is dat de voorbije jaren daartoe heel wat instrumenten zijn opgezet. Niet enkel door Europol maar ook door de Europese Commissie, het antifraudeagentschap OLAF én de OESO, de club van de rijke landen. Cruciaal is ook de samenwerking met China. Europol ontving in december 2019 een Chinese delegatie. Ze bespraken onder meer illegale pesticiden. Maar Europol heeft geen formeel samenwerkingsakkoord met China en kan dus geen operationele informatie uitwisselen. OLAF kan dat wel en heeft ook een verbindingsofficier in China, om een zo goed mogelijke samenwerking te verzekeren. 'Het instituut voor de controle van agrochemicaliën van het Chinese ministerie van Landbouw - afgekort ICAMA - levert documenten af voor alle in China geproduceerde pesticiden die naar het buitenland gaan', zegt Jacky Marteau, hoofd van de OLAF-cel illegale handel. 'Helaas zien we in onze cases dat die documenten vaak vervalst worden, of dat ze eigenlijk overeenkomen met een andere zending. Het zou enorm helpen mochten we een manier vinden om snel de ICAMA-databank te kunnen raadplegen.' Volgens Marteau wisselt China wel degelijk informatie uit met OLAF maar kan de procedure - die soms langzaam verloopt - nog verbeterd worden. In België zit het Federaal Agentschap voor de Veiligheid van de Voedselketen (FAVV) in de cockpit van de strijd tegen illegale pesticiden. De Nationale Opsporingseenheid (NOE) van het agentschap heeft een gespecialiseerde cel met acht personen die voornamelijk werken rond gewasbeschermingsmiddelen. Ze voeren onder meer importcontroles uit. 'In januari 2018 onderschepten we op de luchthaven van Zaventem 750 kilo van de werkzame stof lambda-cyhalothrin, die wordt gebruikt voor insectenbestrijding', zegt FAVV-woordvoerster Hélène Bonte. 'Het product was afkomstig uit China en was onderweg naar Roemenië. Maar op de verpakking ontbraken de nodige symbolen voor gevaarlijke goederen. Bovendien reageerde de importeur tijdens het verhoor heel verdacht op onze vragen over het product. ""Zeg maar wat het moet kosten, ik zorg dat voor de vernietiging wordt betaald"", zei hij. ""Sorry voor deze overlast. Dit soort deals zal ik nooit meer doen."" Het product bleek inderdaad niet-conform en is in beslag genomen en vernietigd.' De inbeslagname gebeurde in het kader van Pest Import - een controleactie van de Nationale Opsporingseenheid op de invoer van gewasbeschermingsmiddelen die het hele jaar door loopt. Daarnaast neemt de NOE ook deel aan de jaarlijkse Europese operatie Silver Axe. Daarvoor bundelt het voedselagentschap de krachten met de douane, Europol, het antifraude-agentschap OLAF en partners uit EU-lidstaten en enkele derde landen (zoals Colombia). De laatste Silver Axe-operatie liep van januari tot april 2020. Daarbij namen 32 landen in totaal 1346 ton verdachte pesticiden in beslag. Dat is meer dan de 1222 ton van de vorige vier operaties samen. Op basis van de wet op de openbaarheid van bestuur vroeg Knack bij het FAVV alle Belgische resultaten op van Pest Import en Silver Axe. In de periode 2016-2020 controleerde het FAVV 689 imports en onderschepte daarbij 20 illegale zendingen met pesticiden, goed voor 230 ton. De producten waren voornamelijk afkomstig uit India en China. In sommige gevallen kwam het betrokken bedrijf er met een administratieve boete vanaf. In andere gevallen informeerde het FAVV buitenlandse partnerdiensten of kwam het parket in actie. Voor de Silver Axe 2020-rapportage aan Europol telt het FAVV 38 ton die dit jaar zijn onderschept tijdens imports op bij de 778 ton pesticiden die in het kader van een concreet onderzoek werden in beslag genomen. Samen geeft dat 816 ton. De grootste inbeslagnames doet het FAVV niet op de luchthaven van Zaventem maar in de haven van Antwerpen. Dat is niet verwonderlijk. 'Antwerpen is de op één na belangrijkste haven voor de invoer van pesticiden voor heel Europa, na Rotterdam en voor Hamburg', zegt Hélène Bonte. Volgens de douane is 80 procent van de pesticiden die via Antwerpen binnenkomen bestemd voor andere Europese lidstaten. Dat maakt Antwerpen tot een internationale draaischijf van pesticiden, legale én illegale. Het parket van Bad Kreuznach in Duitsland voert sinds 2019 een onderzoek naar illegale pesticiden die via de haven van Antwerpen zijn ingevoerd. 'Acht beschuldigden worden ervan verdacht in de periode 2015-2017 via een web aan bedrijven meer dan 72.000 liter pesticiden in omloop te hebben gebracht', zegt de parketwoordvoerder aan onze Duitse mediapartner ARD. Dat zou gebeurd zijn onder misbruik van een vergunning voor het gewasbeschermingsmiddel Bumper Super 490 EC. De werkzame stoffen kwamen uit China, werden via Antwerpen de EU binnengebracht en zouden door een Belgisch bedrijf zijn ingeklaard en verder uitgevoerd naar Polen. 'Daar zou het eindproduct zijn vervaardigd en vervolgens - voorzien van Duitse etiketten - naar Duitsland verzonden en gedistribueerd.' Het Duitse onderzoek loopt nog steeds. En ook het parket van Antwerpen voert momenteel drie onderzoeken naar illegale pesticiden. Dat bevestigt woordvoerder Kristof Aerts aan Knack (zie kaderstukken). Onderzoeken naar handel in illegale pesticiden zijn erg complex. 'Het gaat om technische dossiers waarbij de kans op procedurefouten heel groot is', zegt Peter Jaeken van Phytofar. 'Bovendien is de strijd tegen illegale pesticiden niet als prioriteit opgenomen in het nationale veiligheidsplan - zoals drugs, mensenhandel en terrorisme. Uiteraard is dat een probleem. Het gaat hier toch over milieu en volksgezondheid. Komt daarbij dat rechters er eigenlijk weinig expertise in hebben. Weinig zaken over illegale pesticiden leiden daadwerkelijk tot een veroordeling. Als je altijd tegen de muur aanloopt, is dat op den duur voor iedereen demotiverend. Misschien moeten rechters in de toekomst maar externe experts aanstellen die helder uitleggen hoe zo'n case ineenzit.' Vorig jaar gaf het Hof van Cassatie een Belgisch bedrijf over de hele lijn gelijk nadat het eerder ook al in eerste aanleg en beroep was vrijgesproken. In die zaak eiste het agrochemische bedrijf Syngenta meer dan 3 miljoen euro schadevergoeding van een trader uit Wervik. Die werd ervan beschuldigd namaakproducten te verkopen met woekermarges. De rechters oordeelden echter dat kwaadwilligheid of bedrieglijk opzet niet met voldoende zekerheid was aangetoond. Als het al eens tot een veroordeling komt, gaat het vaak om een financiële sanctie - géén gevangenisstraf. Zo veroordeelde de Antwerpse rechtbank van eerste aanleg eind december 2019 het Britse bedrijf Goldengrass Ltd tot een geldboete van 60.000 euro voor de invoer van niet-toegelaten gewasbeschermingsmiddelen. Via de Antwerpse haven had het 18 ton ingevoerd uit Zuid-Afrika. Polen was het land van bestemming. Hélène Bonte (FAVV): 'Op 6 mei 2015 namen we de pesticiden in bewarend beslag omdat ze in Polen niet toegelaten waren. Daarop verklaarde Goldengrass dat niet Polen maar Oekraïne de bestemming was. Maar dat werd niet ondersteund door bewijzen.' Naast de geldboete beval de rechter ook de vernietiging van de producten en verklaarde de opbrengst verbeurd. Goldengrass ging niet in beroep. In andere Europese landen is de vaststelling dezelfde: de kans dat overtreders in de gevangenis belanden is bijzonder klein. 'Het is echt moeilijk om iemand veroordeeld te krijgen, zeker als je het hele netwerk achter een handel wil aanpakken. Wanneer je honderden tonnen illegale pesticiden binnenbrengt, word je niet als een zware crimineel beschouwd', zegt Rien van Diesen van Europol. 'Doe hetzelfde met vervalst geld of drugs, en je wordt onmiddellijk gearresteerd.' Onze Poolse collega van Vsquare.org ontdekte dat in zijn land de gemiddelde boete van het Poolse FAVV voor inbreuken rond illegale pesticiden de afgelopen jaren amper... 37 euro bedroeg. Dat is nog minder dan een verkeersboete. In Duitsland, zo vernam de omroep ARD van het Federale bureau voor consumentenbescherming en voedselveiligheid, zijn parketten het voorbije decennium elf onderzoeken naar illegale pesticiden gestart. Geen enkele case heeft tot nu toe tot een veroordeling geleid. In Nederland analyseerde Rob de Rijck de strafrechtelijke bestraffing van inbreuken tegen de wet op gewasbeschermingsmiddelen. De Rijck is de landelijk coördinerend milieuofficier van justitie. 'In de periode van 2010 tot mei 2019 zijn op het Functioneel Parket ruim 200 verdachten ingeschreven voor zulke overtredingen', zegt De Rijck tegen onze mediapartner De Groene Amsterdammer. 'Dat lijkt misschien niet veel, maar het komt doordat de wetgever de voorrang heeft gegeven aan bestuurlijke boetes. Ook het aantal gepubliceerde uitspraken is daardoor niet groot. Slechts bij uitzondering werden onvoorwaardelijke gevangenisstraffen opgelegd: ik weet van twee keer in één zaak in Den Haag en twee keer in één zaak in Noord-Holland. Bovendien zijn de straffen in Den Haag later door het hof vernietigd en bleef enkel een voorwaardelijke boete over.' De Rijck trad zelf als procureur op in verschillende rechtszaken over illegale pesticiden. 'Tot twee keer toe heb ik de rechter ertoe proberen te bewegen stevig te straffen. Ik heb de zaken toen vergeleken met een bolletjesslikker. Zo'n sloeber uit Colombia met een kilo cocaïne in de buik krijgt een jaar onvoorwaardelijke gevangenisstraf - of meer. Maar wie zes containers illegale pesticiden invoert, komt ervan af met een geldboete van 40.000 euro. Dat verbaast mij oprecht. U zult zeggen: dat is maar de mening van het Openbaar Ministerie. Maar de Europese wetgeving vraagt doeltreffend, evenredig en afschrikkend te sanctioneren. Dat is geen mening, maar een rechtsnorm. Een straf moet aan die norm voldoen en dat lijkt hier niet gebeurd. Het is nu aan het hof om hierover in beroep te oordelen.' Ziet hij zelf een verklaring? De Rijck: 'Het is zoals Johan Cruijff zei: je zult het pas zien als je het doorhebt. Ik heb hier in Rotterdam tien jaar zaken zoals geweld, zeden, moord en doodslag gedaan. Wanneer mijn milieucollega dan vroeg of ik aandacht wilde besteden aan milieuzaken was ik niet geïnteresseerd. Het is een abstract delict in tegenstelling tot moord. Stel dat je rechter bent en je hebt drie zaken: een grove verkrachting, een brute overval en iets met milieu, pesticiden en het buitenland. Je voelt dat er op de eerste twee meer spanning zit: slachtoffers, publiek, pers, de buurt is ongerust... Hier niet, dit is bij wijze van spreken op het eerste gezicht legale handel waarbij iets misging. Je moet bedénken waarom die illegale handel in pesticiden erg is. Terwijl als je een foto ziet van iemand die is mishandeld, je niet hoeft na te denken. Dat vóél je. Je kunt wel stellen dat als je in dit veld een delict begaat, je over een straf niet ontzettend zenuwachtig hoeft te zijn. Als je al wordt gepakt.'",De perfecte misdaad: trafiek in illegale pesticiden
5ed6f63dcb8fdfed24cc8fdb,https://www.knack.be/nieuws/belgie/portret-van-georges-louis-bouchez-mr-hij-is-nu-al-een-karikatuur-van-zichzelf-aan-het-worden/article-longread-1605263.html,2020-06-02T21:59:06.000Z,"Georges-Louis Bouchez, de flitsende voorzitter van de Franstalige liberalen, oogst zowel bewondering als afkeer. 'Hij lapt alle regels van de politieke deontologie aan zijn laars.'\n\nToen Charles Michel zichzelf eind vorig jaar wegpromoveerde tot voorzitter van de Europese Raad, had de bezadigde gewezen Waalse minister-president Willy Borsus hem moeten opvolgen aan het hoofd van de Franstalige liberalen. Borsus bedankte voor de eer. Intimi overtuigden Michel om Georges-Louis Bouchez naar voren te schuiven, de meest getalenteerde exponent van de nieuwe generatie liberalen. Dat was niet zo moeilijk, want Charles Michel had de posterboy van de MR al lang hoog zitten. Bouchez haalde het in de voorzittersverkiezingen van Denis Ducarme met 62 procent van de stemmen, een voorlopig hoogtepunt in de politieke blitzcarrière van 'GLB'.\n\n...\n\nToen Charles Michel zichzelf eind vorig jaar wegpromoveerde tot voorzitter van de Europese Raad, had de bezadigde gewezen Waalse minister-president Willy Borsus hem moeten opvolgen aan het hoofd van de Franstalige liberalen. Borsus bedankte voor de eer. Intimi overtuigden Michel om Georges-Louis Bouchez naar voren te schuiven, de meest getalenteerde exponent van de nieuwe generatie liberalen. Dat was niet zo moeilijk, want Charles Michel had de posterboy van de MR al lang hoog zitten. Bouchez haalde het in de voorzittersverkiezingen van Denis Ducarme met 62 procent van de stemmen, een voorlopig hoogtepunt in de politieke blitzcarrière van 'GLB'. 'Maar Georges-Louis kwam niet uit het niets', zegt een MR-kopstuk. 'Op zijn twintigste nam hij voor het eerst deel aan de gemeenteraadsverkiezingen in Bergen en in 2012 werd hij daar schepen van Financiën. In 2018 haalde hij een goede score, maar kon hij burgemeester Elio Di Rupo (PS) niet onttronen. Verder heeft hij jarenlang gewerkt op ministeriële kabinetten van Didier Reynders.' Bouchez (34) kreeg zijn steile opgang niet in de schoot geworpen. Hij moest knokken voor een plaats, om te beginnen tegen de lokale MR-instanties. De zelfbewuste en razend ambitieuze Bouchez stuitte ook in eigen rangen vaak op hoon en vijandigheid. Bij de Kamerverkiezingen van mei 2019 raakte hij ondanks een fraaie persoonlijke score niet verkozen in zijn kieskring Henegouwen, vanwege de voor hem nadelige lijstvorming, waarin Denis Ducarme de hand had. Als troostprijs werd hij door Charles Michel tot senator gecoöpteerd. Want binnen de MR wist de jonge advocaat Bouchez zijn vrienden te kiezen. Aanvankelijk zat hij in de slipstream van Didier Reynders, die hij zeer bewondert, vervolgens zocht hij met succes toenadering tot de clan-Michel. 'Daar heeft hij zich wonderwel geïntegreerd', zegt een MR-boegbeeld. 'Maar Bouchez geldt dan ook niet als een echte Reynders-boy. Hij behoort niet tot een clan. Bouchez is Bouchez, volstrekt uniek.' 'Georges-Louis Bouchez is een bijzonder personage. Hij is heel intelligent, een sterke debater, komt goed over in de media, maar hij is een splijtende persoonlijkheid. Hij zoekt keer op keer de confrontatie, een politieke vijand met wie hij zich kan meten, alsof hij het gevecht nodig heeft om politiek te kunnen bestaan. En hij is verslaafd aan media-aandacht', zegt RTBF-journalist Marc Sirlereau. Bouchez geldt als een atypische Franstalige liberaal. Hij heeft geen politieke stamboom en groeide op in de verpauperde, dieprode Borinage, als enig kind van bescheiden middenstanders. 'Wie zijn kindertijd doorbrengt in Frameries, Colfontaine en Quaregnon, is niet voorbestemd om liberaal te worden', zegt een MR-politicus. 'Zijn opvoeding bevatte ook een sterk katholiek element: hij ging naar school op het college in Bergen en studeerde rechten aan de Brusselse Université Saint-Louis. De meeste Franstalige liberalen zijn gevormd in de vrijzinnige mal.' De looks van GLB, zijn strak gesneden pakken, zijn arm met tattoos, zijn blingbling-horloge, zijn voorliefde voor snelle auto's en knappe vrouwen, zijn twee of intussen al drie gsm's, zijn showkikkergehalte, zijn zuiderse temperament, zijn niet te stuiten activiteit op Twitter: het is allemaal veelvuldig beschreven. Minder aandacht gaat er naar zijn politieke standpunten. Misschien omdat Bouchez aan de lopende band nieuwe ideeën ventileert, waarvan het ook niet altijd duidelijk is hoe coherent of ideologisch onderbouwd ze zijn. Sociaal-economisch lijkt hij een traditionele liberaal: een aanhanger van budgettaire orthodoxie, lage belastingen en het vrije initiatief, die naar eigen zeggen een hekel heeft aan het misérabilisme en gebrek aan zelfredzaamheid in sommige delen van Wallonië. Maar Bouchez heeft een heel brede maatschappelijke blik, zeggen medestanders. Hij is, in tegenstelling tot veel van zijn partijgenoten, een uitgesproken voorstander van een universeel basisinkomen. Zes maanden na zijn verkiezing zijn de meningen verdeeld. Bouchez liep een brokkenparcours, vindt de ene. En volgens de andere heeft hij zich net tot een gewiekste politieke strateeg ontpopt. Zijn informateursopdracht met CD&V-voorzitter Joachim Coens was in elk geval een sof. Bouchez wilde een Vivaldi-coalitie - hij muntte de term zelf - met liberalen, socialisten, groenen en christendemocraten op de been brengen, maar mispakte zich aan de CD&V. Op andere momenten in de eindeloze martelgang naar een nieuwe federale regering zou hij dan weer een stok in het wiel hebben gestoken bij elke toenadering tussen PS en N-VA. 'Hij heeft onmiskenbaar talent, maar hij doet er niets goeds mee. Hij is zo lek als een zeef tijdens onderhandelingen en heeft geen politiek fatsoen', zegt een partijvoorzitter. 'Hij zegt elke dag en tegen elke gesprekspartner wat anders, en in de krant zegt hij nóg iets anders.' Bouchez wordt vaak een gebrek aan sérieux verweten. 'Hij is een player', zegt een federale onderhandelaar. 'En dat gaat zich ooit tegen hem keren.' Intussen lijkt de jonge liberale voorzitter op rozen te zitten. De MR heeft met Charles Michel de voorzitter van de Europese Raad in zijn rangen en met Didier Reynders een Europese Commissaris. Daarnaast zitten er zeven ministers in de federale regering, inbegrepen premier Sophie Wilmès, drie ministers in de Waalse regering en twee in de Franse gemeenschapsregering. Niet slecht voor een partij die bij de laatste verkiezingen op verlies stond. 'Bouchez zit gebeiteld', zegt een PS-kopstuk. 'Hij heeft dan ook geen enkel belang bij een snelle vorming van een volwaardige federale regering. Zelfs als die er eind september niet is, kan de regering-Wilmès alleen worden weggestemd met een motie van wantrouwen. Welke partij durft het aan om België in zo'n regimecrisis te storten?' De Waalse PS heeft het intussen gehad met GLB, die ze beschouwen als een hondsbrutale en deloyale regeringspartner. Volgens meerdere PS-baronnen en -burgemeesters wordt het steeds lastiger besturen met de MR. Dat heeft alles te maken met de strijd om het politieke marktleiderschap in Franstalig België die de PS en de MR voeren. Maar de agressieve stijl van Bouchez zet de zaken op scherp. Zo noemde hij onlangs de poging van de socialistische partijvoorzitters Paul Magnette en Conner Rousseau om de formatiegesprekken opnieuw op gang te trekken in kranteninterviews 'een kleine staatsgreep', ook al had hij eerder gezegd er geen graten in te zien. Het was de spreekwoordelijke druppel. Op een recent PS-partijbureau gaven kopstukken lucht aan hun ergernis. Waarna de Waalse minister-president Di Rupo, zo berichtte La Libre Belgique, antwoordde dat hij zonder verpinken de MR in de Waalse regering zal inruilen voor het CDH, als zijn partij dat zou vragen. In 2016 zette Di Rupo de MR in Bergen al eens uit de meerderheid, omdat hij het permanente gestook van Bouchez spuugzat was. 'Bouchez lapt alle regels van de politieke deontologie aan zijn laars', vervolgt een PS-boegbeeld. 'Zijn methode is die van de permanente provocatie, zo hoopt hij over te komen als de gelijke van Paul Magnette. Maar als je hun parcours bekijkt, heeft Bouchez nog een lange weg af te leggen.' Volgens een MR-politicus heeft de PS het gewoon lastig met de complexloze branie van GLB. 'De PS ziet zichzelf als de belangrijkste Franstalige partij, en verwacht met egards benaderd te worden. Bouchez doet dat niet. Maar omdat hij zó graag gerespecteerd wil worden, overdrijft hij een beetje. Hij heeft nog niet begrepen dat je in de Belgische politiek pas kunt slagen met bondgenoten. En dat het vak van partijvoorzitter ook een zekere bonhomie inhoudt. De manier waarop Magnette zich gedraagt als de leider van een toekomstige federale regering is ronduit ergerlijk. Maar de MR is niet onmisbaar op Waals niveau. Dus moeten we de PS ook enigszins ontzien.' Bouchez heeft ook bonje met zijn Waalse coalitiepartner Ecolo. De relaties bereikten een dieptepunt toen hij half mei zijn steun introk voor de voordracht van Ecolo-kandidate Zakia Khattabi als rechter bij het Grondwettelijk Hof. CDH-voorzitter Maxime Prévot wordt dan weer bloednerveus van Bouchezs verwoede pogingen om, net zoals Louis Michel destijds, de Franstalige christendemocraten te destabiliseren en lokale mandatarissen uit het CDH los te weken. En zelfs premier Wilmès ergert zich volgens insiders soms blauw aan haar eigen voorzitter. Ze moest meer dan eens achteraf de brokken lijmen of geviseerde politici uit andere partijen vragen om niet te veel acht te slaan op de woorden van GLB. Bij zijn collega-partijvoorzitters in Vlaanderen heeft Bouchez in een paar maanden tijd veel krediet verspeeld. 'Het oordeel luidt vrijwel unaniem: die man is onbetrouwbaar', zegt een Vlaamse onderhandelaar. 'Op den duur reageert in Vlaanderen niemand nog op wat hij zegt. Hij is nu al een karikatuur van zichzelf aan het worden.' Elio Di Rupo is de politicus met wie Bouchez zich het meest verwant voelt, zo zegt hij weleens in interviews. Hij noemt hun parcours vergelijkbaar: ze komen allebei uit Henegouwen, en allebei hadden ze het niet breed thuis, al was dat bij Di Rupo toch nog een ander paar mouwen. Ze leken ook op geen enkele manier voorbestemd voor de politiek, vormen uiterlijk aparte verschijningen en moesten vastgeroeste partijstructuren opschudden om vooruit te raken. Ook is Bouchez, die gebeten is door de Franse politiek, een grote bewonderaar van zowel Nicolas Sarkozy als Emmanuel Macron. Macron bouwde uit het niets een nieuwe politieke beweging op en wist het Franse politieke landschap uit verband te spelen. Dat zou Bouchez hem graag nadoen. Maar politieke waarnemers zien op dit moment vooral iemand die zich soms te hard probeert te bewijzen en worstelt met een gebrek aan erkenning. 'Ik denk wel dat Georges-Louis Bouchez zich ergens fundamenteel onbegrepen voelt', zegt journalist Marc Sirlereau. Meewarig waren de reacties, toch zeker in Vlaanderen, toen Bouchez zich in het magazine Wilfried outte als een unitarist en een tegenstander van het federale België. Maar dat standpunt is minder nostalgisch dan op het eerste gezicht lijkt. 'Vergeet niet dat de federalisering van België de machtspositie van de socialisten in het zuiden van het land juist nog heeft versterkt', klinkt het bij de MR. Sommigen vragen zich af hoe doorleefd die gehechtheid aan België is. 'Bouchez is zogezegd pro-België, maar uiteindelijk is hij alleen pro-zichzelf. Niemand toont zo weinig verantwoordelijkheidszin voor het land als hij', oordeelt een partijvoorzitter. GLB hoopt het op een dag te schoppen tot premier van België. Daarvoor moet hij wel eerst Nederlands leren, maar dat kan geen struikelblok vormen voor een zelfverklaarde perfectionist. Om politiek in de hoogste categorie mee te spelen, zal de jonge voorzitter vooral moeten inzien dat er ook een schaduwkant zit aan het imago van onruststoker en enfant terrible dat hij tot dusver zorgvuldig heeft gecultiveerd.",Portret van Georges-Louis Bouchez (MR): 'Hij is nu al een karikatuur van zichzelf aan het worden'
5ed6f63dcb8fdfed24cc8fdd,https://www.knack.be/nieuws/belgie/emmanuel-andre-coordinator-testing-tracing-wij-hebben-het-virus-onder-controle/article-longread-1605309.html,2020-06-02T21:59:06.000Z,"Een 'dreigend fiasco' en een 'ramp'. De strategie om door contactonderzoek de zo gevreesde heropleving van het coronavirus te voorkomen, wordt een maand na de start al stevig onder vuur genomen. Toch is het volgens professor Emmanuel André, die dat onderzoek leidt, de enige juiste weg.\n\nZo veel mogelijk mensen testen. Mensen die op basis van een test met het coronavirus besmet blijken zo snel mogelijk ondervragen over hun recente contacten. En die contacten dan op hun beurt onmiddellijk twee weken in quarantaine plaatsen. Bij gebrek aan een vaccin is dat de belangrijkste strategie om het virus te bedwingen en de Belgen niet opnieuw in een lockdown te dwingen.\n\n...\n\nZo veel mogelijk mensen testen. Mensen die op basis van een test met het coronavirus besmet blijken zo snel mogelijk ondervragen over hun recente contacten. En die contacten dan op hun beurt onmiddellijk twee weken in quarantaine plaatsen. Bij gebrek aan een vaccin is dat de belangrijkste strategie om het virus te bedwingen en de Belgen niet opnieuw in een lockdown te dwingen. Emmanuel André is coördinator van het Interfederaal Comité Testing & Tracing. Nadat hij was opgestapt als woordvoerder van het Nationaal Crisiscentrum zette hij zijn schouders onder het contactonderzoek. Dat het systeem nog niet tot in de laatste details in orde is, spreekt hij niet tegen. De privacy is nog niet gegarandeerd, en die garantie zal nodig zijn om het vertrouwen van de burger te winnen. Maar ondanks alle kritiek is André ervan overtuigd dat contactonderzoek de enige juiste weg is. De cijfers staan voorlopig aan zijn kant. Al een aantal dagen suggereren ze dat het virus min of meer bedwongen is. En het contactonderzoek levert volgens André de beste garantie dat we dat zo kunnen houden. Voorzichtigheid is wel nog altijd geboden. 'Laten we niet vergeten dat er vandaag nog altijd mensen aan het virus sterven', zegt André. 'En de tweehonderd nieuwe besmettingen die nu dagelijks worden gemeld, zijn meer dan waarschijnlijk een onderschatting. Vandaag testen we alleen personen met symptomen. We weten intussen dat een significant deel van de besmettingen wordt veroorzaakt door personen zonder symptomen. Maar de verspreiding van het virus gaat nu zo langzaam dat wij de tijd hebben om een stabiel systeem van contactonderzoek uit te bouwen, waarmee we het virus ook de komende maanden onder controle kunnen houden.' Weten we waar en hoe het virus zich vandaag nog verspreidt?Emmanuel André: In de eerste plaats willen we met ons onderzoek te weten komen met wie een besmette persoon risicovolle contacten heeft gehad. Dan kunnen we die personen in quarantaine plaatsen en zo vermijden dat ze het virus op hun beurt verder verspreiden. Maar daarnaast is het inderdaad de bedoeling dat we op die manier meer informatie krijgen over de omstandigheden en de plaats waar die besmettingen plaatsvinden, zodat we daar onze preventiestrategie op kunnen afstemmen. Contactonderzoek is misschien wel het belangrijkste wapen tegen een nieuwe piek. Helaas lijkt dat wapen vandaag nog niet zo efficiënt.André: We hebben dit systeem in een paar weken moeten bouwen. Het was te verwachten dat we, onder meer op het vlak van IT, met kinderziektes zouden kampen. De problemen zijn nog niet allemaal van de baan, maar het gaat wel de goede richting uit. Alles vertrekt bij de informatie die door besmette personen wordt verstrekt. Maar volgens sommige bronnen zou het callcenter maar de helft van die mensen bereiken.André: De voorbije twee weken hebben we ongeveer 60 procent van de besmette personen bereikt. De cijfers evolueren ook duidelijk in goede richting. Gisteren, op 27 mei, was bijvoorbeeld al 68 procent van de oproepen succesvol. Een niet minder essentieel probleem is de privacy. De databank waarin de verzamelde gegevens worden opgeslagen, is volgens de Gegevensbeschermingsautoriteit illegaal. Het wetsvoorstel dat het verzamelen van gegevens mogelijk moet maken, is volgens haar ook te vaag en maakt niet duidelijk hoelang de gegevens bewaard mogen worden.André: Ik begrijp de argumenten van de Gegevensbeschermingsautoriteit en de organisaties die de mensenrechten verdedigen. Het systeem van contactopsporing kan ook alleen werken als er vertrouwen is en mensen zeker weten dat hun gegevens niet zullen worden misbruikt. Het is daarom van groot belang dat we die wettelijke context zo snel mogelijk verbeteren, en zo de bevolking kunnen overtuigen dat dit geen nieuwe stap is naar een bigbrothermaatschappij. Verbetering is bijvoorbeeld mogelijk als het gaat over de termijn waarbinnen we de gegevens zullen bewaren. Persoonlijke informatie over wie er precies met wie in contact is gekomen, hoeven we niet langer dan een maand te bewaren om het systeem van contactonderzoek te laten werken. Ik besef het: het Koninklijk Besluit dat ons nu in staat stelt om aan contactonderzoek te doen, is zeker niet perfect. Het is aan het parlement om het, het liefst zo snel mogelijk, te verbeteren. Als dat parlement zegt dat contactopsporing niet mogelijk is vanwege te grote risico's voor de privacy, houden we ermee op. Is contactopsporing wel mogelijk zonder die risico's?André: Contactopsporing kan nooit werken als we niet over die individuele gegevens kunnen beschikken. Voor Sciensano, de openbare instelling die de databank beheert, is deze manier van werken nieuw. Maar voor ons gezondheidssysteem is dat niet het geval. Denk maar aan het Riziv: dat krijgt elke dag gedetailleerde informatie over patiënten, en niemand heeft daar problemen mee. Het kan dus, maar wel op voorwaarde dat er een goed wettelijk kader komt, met een duidelijke omschrijving van de doelstellingen. Waarvoor en waarom gaan we die data gebruiken, en hoelang? U zei het net zelf: vertrouwen bij de bevolking is essentieel. In België, waar het vertrouwen in de overheid laag is, zou dat wel eens de grootste hinderpaal kunnen zijn André: De reputatie van de overheid speelt niet in ons voordeel, dat klopt. Maar ook de huidige omstandigheden maken het niet makkelijk om op de volle medewerking van de bevolking te kunnen rekenen. We hebben een lockdown van twee maanden achter de rug. Het is niet helemaal onbegrijpelijk dat mensen op zo'n moment niet staan te springen om een vriend of familielid aan te wijzen: de gedachte dat je hen tot twee weken in quarantaine verplicht is niet prettig. Mensen met wie het callcenter contact opnam, gaven volgens uw collega Steven Van Gucht gemiddeld één naam door van iemand met wie ze contact hebben gehad. Hij had gehoopt dat het er minstens vier zouden zijn.André: Ook dat cijfer is de afgelopen weken sterk gestegen: intussen zitten we aan ongeveer drie contacten per gesprek. Die positieve evolutie heeft ook te maken met de ervaring en de professionalisering van de agenten in de callcenters. Vergeet niet dat het hier vaak gaat om mensen die van de ene dag op de andere met iets totaal nieuws moesten beginnen. Zij leren elke dag bij. Hun gesprekken duren almaar langer, wat erop wijst dat ze er beter en beter in slagen om het vertrouwen van de contactpersonen te winnen. Dat dat niet vanaf dag één zou lukken, was ook geen grote verrassing. Experts die dit al jaren doen, bijvoorbeeld om tuberculosebesmettingen te traceren, zullen beamen dat een opstart altijd tijd kost. Erika Vlieghe, de voorzitter van de GEES-expertengroep, verklaarde vorige week in het parlement dat er dringend een informatiecampagne nodig is.. Had die campagne er al niet van bij de start moeten zijn? André: We hebben eerst alle tijd en energie gestoken in de kwaliteit van het systeem. Nu de kinderziektes stilaan weggewerkt zijn, is er tijd voor actieve communicatie. We moeten de mensen op een zo helder mogelijke manier vertellen wat de bedoeling is en hoe we hun data zullen behandelen. Dat is ook niet zo gemakkelijk, want de vragen zijn soms complex. Als we al communiceren op het moment dat de discussie nog loopt, riskeert de boodschap alleen maar tot verwarring te leiden. Als ik als besmette patiënt eerlijk mijn risicovolle contacten doorgeef, veroordeel ik die mensen meteen tot twee weken quarantaine. U hebt zelf al aangegeven dat het zou helpen als zij ook meteen getest zouden worden. Dat zou ook de mogelijkheid bieden om de quarantaine in te korten.André: Ik denk dat het mogelijk is om, in sommige gevallen en als er extra tests worden uitgevoerd, de quarantaineperiode te beperken tot ongeveer tien dagen of zelfs een week, als het risicocontact enkele dagen voor de diagnose van de besmette persoon heeft plaatsgevonden. Maar ook als een eerste test negatief is, zal die persoon nog altijd in quarantaine moeten. Mogelijk bevindt hij zich in de incubatieperiode, waarin het virus nog niet kan worden opgespoord. Die periode duurt in de meeste gevallen minder dan een week, maar het is niet ongewoon dat ze ongeveer tien dagen duurt. Pas daarna kunnen we dankzij een tweede test met meer zekerheid zeggen of iemand niet besmet is. Voor mensen die negatief reageren op de tweede test kan de quarantaineperiode dus worden verkort.Effectieve contactopsporing veronderstelt dat mensen ook echt in quarantaine gaan. In Duitsland staan er op een overtreding zware boetes. Is dat ook bij ons zo?André: Nee, en de vraag is of bestraffing wenselijk is. Ik denk dat we in de eerste plaats moeten uitleggen waarom het zo belangrijk is dat je, zelfs als het resultaat van je test negatief is, toch in quarantaine moet. Zolang we niet iedereen de kans hebben gegeven om dat heel goed te begrijpen, lijkt het me niet juist om mensen te bestraffen. Misschien kan het in een later stadium wel. Voorlopig hebben we ook geen indicaties dat mensen de quarantainemaatregel naast zich neerleggen, maar dat wil natuurlijk niet zeggen dat ze dat niet doen. In ons land bedroeg de oversterfte tijdens de coronacrisis 47 procent, in Duitsland bleef ze beperkt tot 7 procent: kun je die veel lagere oversterfte toeschrijven aan het feit dat contactonderzoek in Duitsland al van bij het begin van de crisis deel uitmaakte van de bestrijdingsstrategie?André: Ik hoed me voor dat soort al te simpele verklaringen. De hoge oversterfte in België kent verschillende oorzaken, en er bestaat geen eenvoudige regel die ons toelaat om te berekenen hoe belangrijk welke oorzaak precies is. Eén belangrijke oorzaak is ongetwijfeld de manier waarop het virus ons land is binnengekomen. Dat gebeurde op veel verschillende plaatsen op hetzelfde moment. Ik vertel u ook niets nieuws als ik zeg dat ons zorgsysteem niet goed op deze pandemie was voorbereid. Er was onvoldoende testcapaciteit, en we waren niet uitgerust om snel een systeem van contactopsporing op poten te zetten. Maar om op uw vraag te antwoorden: dat contactopsporing een efficiënt middel is om de verspreiding van een epidemie in te dijken of zelfs te stoppen, staat wel vast. Daar is genoeg wetenschappelijke evidentie voor. Als die er niet was, zou ik er niet drie weken lang mijn slaap voor gelaten hebben. (lachje)Dat we het systeem van contactopsporing hier nog snel moesten uitvinden, was een kapitale fout?André: Ja. Wat kan ik anders antwoorden? Je kunt ook niet zeggen dat er nooit alarmbellen zijn afgegaan. Elk jaar opnieuw krijgen we te maken met nieuwe uitbraken van ebola, zika en andere gevaarlijke virussen. Door deze crisis hebben we eindelijk begrepen dat er behoefte is aan een systeem dat, als er ergens een alarmbel afgaat, onmiddellijk geactiveerd kan worden. Dit mag echt geen tweede keer gebeuren. Daarom hebben we de afgelopen maanden met twee termijnen gewerkt. Op korte termijn moesten we een systeem bedenken dat dit virus onder controle kon houden. Maar er was ook de langere termijn en de ontwikkeling van een structureel systeem, zodat we bij een nieuwe crisis niet alles opnieuw moeten uitvinden. Mogen we ervan uitgaan dat ons systeem van contactopsporing robuust genoeg zal zijn om een nieuwe piek en een bijbehorende lockdown te voorkomen?André: Dat is de bedoeling. Men spreekt vaak over de komst van een tweede golf, terwijl die tweede golf er eigenlijk al is. Het virus circuleert nog. Dat we het vandaag onder controle hebben, heeft alles te maken met de preventieve maatregelen die we intussen hebben genomen. Dan heb ik het niet alleen over contactopsporing, maar ook over de toegenomen testcapaciteit én de voorzorgsmaatregelen die deze samenleving heeft genomen. De cijfers laten zien dat die maatregelen goed werken. Kan een app nog extra bescherming bieden?André: In dit systeem hebben ook apps een plaats, ja, al moet je wel onderscheid maken tussen de verschillende technologieën en het doel dat je ermee wilt bereiken. In eerste instantie moeten we gebruikmaken van een bluetoothapp die, zonder interventie van derden, automatisch een signaal geeft als je contact hebt gehad met iemand bij wie het virus is vastgesteld. De technologie geeft geen privacygevoelige informatie en kan perfect werken als aanvulling op het werk van de callcenters. Maar ze zal die centers niet vervangen, al was het maar omdat sommige mensen geen gsm hebben en zo'n app geen informatie geeft over de aard van het risico. In een later stadium zouden we ook gebruik kunnen maken van een app die met gps-technologie werkt. Zo'n app kan ons helpen bij de algemene preventie, bijvoorbeeld door de identificatie van hotspots. Die technologie is minder privacyvriendelijk, waardoor het minder gemakkelijk zal zijn om er een wettelijk kader voor te vinden. U was tot eind april samen met Steven Van Gucht woordvoerder van het Nationaal Crisiscentrum. Zit u als coördinator van het Comité Testing & Tracing beter op uw plaats?André: Ik wil mijn energie steken in wat ik op één bepaald moment het belangrijkste vind. Ik blijf hier tot het het systeem stabiel is, zoals ik ook woordvoerder van het Crisiscentrum ben gebleven tot de piek voorbij was. Nu vertrekken zou te vroeg zijn. Er moeten nog een aantal dingen verbeterd worden. Maar op de langere termijn blijf ik hier niet. Ik ben een arts en een microbioloog, geen manager van een systeem. Mijn volgende stap zal er één zijn in de richting van mijn ware passie.","Emmanuel André, coördinator Testing & Tracing: 'Wij hebben het virus onder controle'"
5ed6f63dcb8fdfed24cc8fde,https://www.knack.be/nieuws/belgie/hoe-effectief-is-een-tracingapp-we-weten-niet-of-het-zal-werken/article-longread-1605243.html,2020-06-02T21:59:06.000Z,"Om een tweede lockdown te vermijden wordt in heel Europa nu een contacttracingapp uitgerold, die vrijwillig kan worden gedownload. Maar voorbeelden uit de rest van de wereld roepen toch vragen op.\n\nDe contacten van een besmet individu louter manueel opsporen: het is geen daverend succes. In ons land bereikten 450 betaalde bellers in een hele dag samen 600 mensen, dat is anderhalf telefoontje per werknemer. Tja, er zaten veel foute en onvolledige nummers tussen en de communicatie tussen het federale en het gewestelijke niveau liep niet lekker.\n\n...\n\nDe contacten van een besmet individu louter manueel opsporen: het is geen daverend succes. In ons land bereikten 450 betaalde bellers in een hele dag samen 600 mensen, dat is anderhalf telefoontje per werknemer. Tja, er zaten veel foute en onvolledige nummers tussen en de communicatie tussen het federale en het gewestelijke niveau liep niet lekker. Dan toch maar iets meer hightech proberen? Een tracingapp werkt met bluetoothsignalen, die de netwerken registreren van alle mensen die langer dan een kwartier op minder dan anderhalve meter van elkaar waren. Is iemand besmet, dan krijgen al die 'contacten' een bericht. Hun huisarts zal dan testen of quarantaine adviseren. Wie de besmette persoon in kwestie is of waar de ontmoeting zich voordeed, wordt niet meegedeeld. 'Of dat gaat werken, weten we niet', zegt professor Mireille Hildebrandt (VUB), die actief is op het snijvlak tussen recht en computerwetenschappen. 'Om te beginnen hangt dat af van de betrouwbaarheid van de meldingen. Gebeuren die op basis van een test, of aan de hand van een medische diagnose zonder test? Zelfs testen zijn niet 100 procent zeker. En ook al was je dicht in de buurt van een besmette persoon, dan nog garandeert dat geen besmetting. Net zoals niet gewaarschuwd worden evenmin betekent dat je níét bent geïnfecteerd. Bovendien kun je je afvragen of mensen zo'n app downloaden als ze het zich niet kunnen veroorloven om thuis te blijven, bijvoorbeeld voor hun werk.' Cruciaal in de hele kwestie is de rol van de overheid. Moet de informatie gecentraliseerd worden en mogen de gezondheidsinstanties weten wie precies al die contacten zijn? Of horen ze alleen op de hoogte te zijn van de besmette gevallen en is een gedecentraliseerde aanpak wenselijk? In dat geval blijven de contactdata op de telefoon van de gebruikers en worden de berichten anoniem en automatisch verstuurd. Die privacykwestie was de voorbije maanden dé splijtzwam in de Europese race naar een app. In feite zijn het de techreuzen Google en Apple die mee bepaalden dat de overheden nu het raden hebben naar de contacten van covidpatiënten. Want aanvankelijk werd zowel een gecentraliseerd als een gedecentraliseerd protocol uitgewerkt, maar toen de Amerikaanse techgiganten midden april bekendmaakten dat zij met gezamenlijke, gedecentraliseerde software zouden komen, was de kwestie gauw beslist. Er werd massaal gekozen voor de Google/Apple Application Programming Interface (API). Die zou gebruikers in staat stellen om de tracingapp op de achtergrond te laten functioneren, terwijl de telefoon vergrendeld was, en zonder dat de batterij zwaar werd belast. Maar geeft dat de Amerikaanse multinationals niet al te veel macht? Mireille Hildebrandt: 'Enerzijds is het mooi als privacy beschermd kan worden op het niveau van onze mobiele infrastructuur, zodat overheden of commerciële partijen niet bij gegevens kunnen die ze niet nodig hebben. Anderzijds is het vreemd dat Amerikaanse commerciële bedrijven bepalen wat een overheid mag weten, terwijl die laatste in het belang van de volksgezondheid moet handelen. Bovendien hebben Apple en Google zelf wél toegang tot de gegevens op de telefoon, als ze dat willen. Daarmee scheppen ze een zorgwekkend monopolie. Dat is een potentiële goudmijn, want zij kunnen later beslissen wie toegang krijgt tot dat soort data.' Frankrijk en Groot-Brittannië stapten niet in het bootje van Apple en Google, in het eerste geval omdat de staat overzicht wilde houden, in het tweede wellicht vanuit een brexitreflex. Londen lanceerde begin mei zijn 'NHS COVID-19'-app op het eiland Wight: een overzichtelijke plek met slechts 140.000 inwoners en minder dan 200 bekende covidbesmettingen. Of de app een succes is, mag Joost weten. De nieuwssite On the Wight stelde na een paar weken acht vragen over de app, maar kreeg geen antwoorden. 'Wij eilandbewoners', zo staat nu op de site, 'kregen te horen dat we ons land een dienst bewezen door de app te testen. Waarom blijven vragen van algemeen belang nu dan zonder gevolg?' Dezer dagen wordt een bijgestelde versie in Engeland uitgerold. Niet in Schotland en evenmin in Wales. Dat ook dat geen groot succes wordt, voorspelde The Economist een paar weken geleden al. Vooreerst is er het probleem van de grens - de Britse app is niet compatibel met de in Ierland gebruikte tool, wat betekent dat de 30.000 mensen die dagelijks de grens oversteken, de mist ingaan. Zou het dan verwonderen dat Londen ondertussen een nieuwe app ontwikkelt, die wél de Google/Apple software hanteert? De Franse, evenmin interoperabele StopCovid-app werd afgelopen weekend uitgerold. Gehoopt wordt dat het een betere tool is dan de 'Alert Attentat', die in november 2015 werd verspreid om burgers tijdig voor groot onheil te waarschuwen. Alleen deed die dat niet. Na een onderzoek werd de app door de Franse senaat afgeschreven als 'onvolkomen, product van haastwerk'. In Europa is het privacy, privacy en nog eens privacy. Maar wat mag dat kosten? Volgens de ramingen van de Europese Commissie krimpt de Belgische economie door de pandemie wellicht met nagenoeg 7 procent, bijna 30 miljard euro. Stel dat we de Zuid-Koreaanse aanpak hadden gevolgd. Een vijf keer grotere bevolking, vijf keer minder besmettingen en 35 keer minder doden. Tegen dit weekend 269, terwijl wij op weg waren naar 9400. Bovendien heeft het Oost-Aziatische land niet eens een volledige lockdown meegemaakt. Toegegeven, de Zuid-Koreaanse opsporingsaanpak is bepaald agressief. Sinds MERS, dat andere coronavirus, er in 2015 185 doden maakte, werd de Zuid-Koreaanse wetgeving bijgespijkerd. De overheid mag gebruik maken van gps-info, creditcarddata en bewakingscamera's om het doen en laten van besmette burgers te achterhalen. Bovendien is er 'transparantie': op overheidswebsites en via sms worden leeftijd, woonplaats en alle recente activiteiten van elke covidpatiënt meegedeeld. Het grapje dat dezer dagen in Seoul rondgaat is dat het geen goede periode is voor echtelijke ontrouw, want zelfs de duur van het verblijf in het love motel wordt gepost. Heeft die aanpak nadelen? Reken maar. Uit een onderzoek van de Universiteit van Seoul bleek in maart al dat een meerderheid van de 1000 ondervraagden banger was voor de gevolgen van het coronastigma dan voor het virus zelf. En kijk naar de nieuwe viruspiek van begin mei, waarbij de besmettingshaard in een aantal holebidiscotheken en -bars lag. Hoewel de identiteit van de 29-jarige man met wie het begon geheim werd gehouden, duurde het niet lang vooraleer conservatieve media hadden uitgevlooid om wie het ging. De man werd aan de schandpaal genageld, sommige van zijn contacten verloren hun baan. Dan toch maar geen Zuid-Koreaanse aanpak voor ons? Professor Hildebrandt: 'Ik vrees dat we nu appels met peren vergelijken. Zuid-Korea heeft ervaring met epidemieën, waardoor het veel sneller en efficiënter reageert. Vergelijk het met ons immuunsysteem. Na een infectie herkent je lichaam de vijand en rekent het daar onmiddellijk mee af. Effectief optreden kan heel goed met respect voor de grondrechten, die onder meer eisen dat maatregelen die inbreuken maken noodzakelijk zijn voor het doel dat ze nastreven. Grondrechten zetten dus een rem op maatregelen die niet meer dan een slag in de lucht zijn, dat is precies wat we nodig hebben.'",Hoe effectief is een tracingapp? 'We weten niet of het zal werken'
5ed72e740e05d3127286ef6b,https://vrtnws.be/p.wZjvjZA3e,2020-06-03T03:22:19.000Z,"Egbert Lachaert deed het bij de mandatarissen (67 procent) iets beter dan bij de niet-mandatarissen (60 procent). Een mandataris is iemand die een verkozen mandaat heeft op lokaal of nationaal niveau, zoals een schepen, burgemeester of parlementslid.\n\nHier valt vooral op dat Els Ampe amper op steun van de mandatarissen kon rekenen. Slechts 0,6 procent van hen stemde op Ampe, ze doet daarmee nog slechter dan Stefaan Nuytten, die nationaal minder bekend is. Haar nogal combattieve opstelling van de voorbije weken, waarbij ze ook partijgenoten stevig onder vuur nam, werd duidelijk niet gesmaakt door de Open VLD-leden met een mandaat. Bij de niet-mandatarissen haalde ze zowat 8 procent.\n\nOok Ampes roep om een nieuwe vrouwelijke voorzitter heeft geen vruchten afgeworpen. Ze was significant populairder bij mannen (8 procent) dan bij vrouwen (4 procent). De vrouwelijke leden kozen duidelijk veeleer voor een bepaald profiel dan voor een nieuwe vrouwelijke voorzitter. (De tekst gaat voort onder de foto.)",Open VLD-voorzitter Lachaert boekte breed gedragen overwinning: populairst bij elke leeftijdsgroep en in elke provincie
5ed72e750dd1e87196113f0c,http://feeds.nieuwsblad.be/~r/nieuws/snelnieuws/~3/qywBbz6XI_o/dmf20200602_04978847,2020-06-03T03:29:36.000Z,"Het al felgeplaagde systeem van contactonderzoek krijgt een nieuwe opdoffer te verwerken: als de wetgeving vandaag niet aangepast wordt, is contactonderzoek in de strijd tegen corona vanaf donderdag verboden. Gekibbel tussen verschillende regeringen ligt aan de basis van de vertraging.\n\nDe voorbije dagen is er in de Wetstraat een stevige strijd gevoerd over het wetgevend kader van het contactonderzoek. Het kabinet van federaal minister van Volksgezondheid Maggie De Block (Open VLD) en Vlaams minister van Welzijn Wouter Beke (CD&V) keken dagenlang naar elkaar om de wet aan te passen. Federaal klonk het dat de deelstaten bevoegd zijn, in de deelstaten net het omgekeerde. Het gepoker duurde zo lang dat er vandaag, een dag voor de deadline, nog altijd geen aanpassing is gebeurd.\n\nEven terugspoelen: met een Koninklijk Besluit heeft de federale regering op 4 mei groen licht gegeven voor contactonderzoek op basis van de federale databank van Sciensano. Die federale databank bundelt alle gegevens en is de basis om aan contactonderzoek te doen. Dat KB was echter tijdelijk van aard: op 4 juni vervalt het opnieuw. Het plan was om in tussentijd werk te maken van een echte wet, maar die deadline werd niet gehaald. Nadat ook de Raad van State bezwaren uitte, werd de geplande verlenging van het KB zelfs nooit gepubliceerd.\n\nDe Block plooit\n\nVolgens de Raad van State kan de wet enkel ‘gerepareerd’ worden met een samenwerkingsakkoord tussen de verschillende niveaus. Zo’n samenwerkingsakkoord moet normaal in het parlement goedgekeurd worden, maar in het Vlaams Parlement staat het vandaag alvast niet op de agenda. Wouter Beke moest dinsdag in de commissie Welzijn na een vraag van Lorin Parys (N-VA) toegeven dat de situatie precair is, maar hij bleef rekenen op een federale tussenkomst om het systeem te redden.\n\nTot gisteravond laat werd er druk overlegd tussen de verschillende gezondheidsministers. Uiteindelijk trok De Block aan het kortste eind: haar kabinet zal er vandaag alles aan doen om het KB alsnog tot eind deze maand te verlengen. Met frisse tegenzin, want “het kabinet is volgens de Raad van State eigenlijk niet bevoegd”, klinkt het.",Nog maar net van start en al einde oefening? Zonder oplossing is contactonderzoek vanaf morgen verboden
5ed72e7691fb2ebbb8922527,https://www.hbvl.be/cnt/dmf20200602_04978846/flitsers-heli-s-en-hulp-uit-de-vs-zo-werd-de-ontvoering-opgelost,2020-06-03T04:00:00.000Z,"Net als bij de ontvoering van Anthony De Clerck in 1992, hebben de speurders in het onderzoek naar de ontvoerde Genkse jongen een beroep gedaan op tal van technieken om de verdachten te volgen: flitsers, helikopters en Amerikaanse databanken.\n\n“De voorbije week was goed te merken dat er iets ernstigs aan de hand was in Limburg”, meldt een aandachtige lezer van onze krant. “De wegpolitie was met meerdere radartoestellen aan het flitsen op de ...","Flitsers, heli’s en hulp uit de VS: zo werd de ontvoering op... (Genk)"
5ed766b427be32ec3986eb04,https://www.hbvl.be/cnt/dmf20200603_04979375/zonder-oplossing-is-contactonderzoek-vanaf-morgen-verboden,2020-06-03T07:44:07.000Z,"Het al felgeplaagde systeem van contactonderzoek krijgt een nieuwe opdoffer te verwerken: als de wetgeving vandaag niet aangepast wordt, is contactonderzoek in de strijd tegen corona vanaf donderdag verboden. Gekibbel tussen verschillende regeringen ligt aan de basis van de vertraging.\n\nDe voorbije dagen is er in de Wetstraat een stevige strijd gevoerd over het wetgevend kader van het contactonderzoek. Het kabinet van federaal minister van Volksgezondheid Maggie De Block (Open VLD) en Vlaams minister van Welzijn Wouter Beke (CD&V) keken dagenlang naar elkaar om de wet aan te passen. Federaal klonk het dat de deelstaten bevoegd zijn, in de deelstaten net het omgekeerde. Het gepoker duurde zo lang dat er vandaag, een dag voor de deadline, nog altijd geen aanpassing is gebeurd.\n\nEven terugspoelen: met een Koninklijk Besluit heeft de federale regering op 4 mei groen licht gegeven voor contactonderzoek op basis van de federale databank van Sciensano. Die federale databank bundelt alle gegevens en is de basis om aan contactonderzoek te doen. Dat KB was echter tijdelijk van aard: op 4 juni vervalt het opnieuw. Het plan was om in tussentijd werk te maken van een echte wet, maar die deadline werd niet gehaald. Nadat ook de Raad van State bezwaren uitte, werd de geplande verlenging van het KB zelfs nooit gepubliceerd.\n\nDe Block plooit\n\nVolgens de Raad van State kan de wet enkel ‘gerepareerd’ worden met een samenwerkingsakkoord tussen de verschillende niveaus. Zo’n samenwerkingsakkoord moet normaal in het parlement goedgekeurd worden, maar in het Vlaams Parlement staat het vandaag alvast niet op de agenda. Wouter Beke moest dinsdag in de commissie Welzijn na een vraag van Lorin Parys (N-VA) toegeven dat de situatie precair is, maar hij bleef rekenen op een federale tussenkomst om het systeem te redden.\n\nTot gisteravond laat werd er druk overlegd tussen de verschillende gezondheidsministers. Uiteindelijk trok De Block aan het kortste eind: haar kabinet zal er vandaag alles aan doen om het KB alsnog tot eind deze maand te verlengen. Met frisse tegenzin, want “het kabinet is volgens de Raad van State eigenlijk niet bevoegd”, klinkt het.",Zonder oplossing is contactonderzoek vanaf morgen verboden
5ed766b427be32ec3986eb06,https://www.hbvl.be/cnt/dmf20200603_04979343/lachaert-scoort-in-alle-partijgeledingen,2020-06-03T06:38:41.000Z,"De nieuwe Open Vld-voorzitter Egbert Lachaert geniet zeer brede steun van de liberale achterban. Dat leert een enquête over de voorzittersverkiezingen door de UGent. Het onderzoek toont aan dat Lachaert zijn tegenstanders op alle vlakken heeft afgetroefd, schrijft De Morgen woensdag.\n\nLachaert is de populairste bij elke leeftijdsgroep, in elke provincie, bij de hoger- en lager opgeleiden, bij mannen en vrouwen en bij de mandatarissen van de partij en niet-mandatarissen. Kortom: voorzitter ...",Lachaert scoort in alle partijgeledingen
5ed766b427be32ec3986eb08,https://www.hbvl.be/cnt/dmf20200603_04979323/ai-programma-toont-mentale-tol-van-lockdown-in-posts-op-sociale-media,2020-06-03T05:57:31.000Z,"De lockdown weegt op het gemoed van jongeren, maar zet hen ook aan tot dankbaarheid en reflectie. Tot dat besluit komen onderzoekers van de UAntwerpen nadat ze met artificiële intelligentie duizenden posts op sociale media analyseerden. “We schreven dit jaar in april zoals tijdens de donkerste wintermaanden.”\n\nTextgain, een spin-off van de UAntwerpen, schreef een AI-computerprogramma om de gezondheidstoestand van de Vlaming te doorgronden. Het programma kan uitspraken herkennen die verwijzen naar fysieke en mentale klachten en neerslachtige gevoelens, zoals “ik heb hoofdpijn” of “ik voel me eenzaam”. In de periode van januari 2019 tot mei 2020 analyseerde het programma ongeveer 20.000 berichten op Twitter.\n\nHieruit blijkt dat we ons het meest opgetogen lijken te voelen tijdens de zomermaanden en het minst in november en januari, maar deze tendens gold niet in maart en april van dit jaar. Terwijl we ons dan normaal bijna net zo opgetogen zouden moeten voelen als in de zomer, leken onze posts nu veeleer op die in november of januari. In maart zagen de onderzoekers een piek in posts die verwijzen naar fysieke klachten, bijna driemaal zoveel als in eender welke andere maand. In april was er een piek in mentale klachten.\n\nVooral jongeren hebben het zwaar. Textgain voerde dezelfde analyse uit op een 240-tal online verhalen van jongeren en jongvolwassenen (14-25 jaar) over hun ervaringen tijdens de lockdown. Die data werden verder verwerkt door communicatiewetenschapster Sofie Mariën.\n\n“Respectievelijk stress, angst, frustratie en eenzaamheid zijn de meest genoemde negatieve emoties door jongeren”, legt Mariën uit. “Belangrijke oorzaken zijn het gebrek aan sociaal contact, een gespannen sfeer tussen gezinsleden en gemiste ervaringen. Velen maken zich zorgen over hun eigen gezondheid en die van hun familieleden en ze piekeren veel over het succesvol afronden van hun studies.”\n\nToch noemen de jongeren ook voordelen. Ze geven opvallend vaak aan dat ze genieten van de tijd die ze nu hebben voor ontspanning en zelfreflectie. Anderen geven aan dat de relaties met hun gezinsleden verbeterd zijn.\n\nNog opmerkelijk is dat de Vlaming niet enkel post over zijn of haar eigen eenzaamheid. Er is in het algemeen grote empathie en bezorgdheid over de eenzame medemens, de vermoeide risicowerkers, en onze geïsoleerde ouderen.",AI-programma toont mentale tol van lockdown in posts op sociale media
5ed766b6229810cf186a3b5e,https://www.tijd.be/r/t/1/id/10230745,2020-06-03T08:27:07.000Z,"Ondanks de versoepeling van de coronamaatregelen draait de Belgische economie nog lang niet op toerental, blijkt uit de cijfers. De Tijd volgt in vijf grafieken de lange weg naar het economisch herstel.\n\nOp 18 maart ging het land grotendeels op slot. Dat bezorgde de Belgische economie een ongeziene klap. Restaurants, winkels, kantoren en fabrieken gingen volledig of gedeeltelijk dicht, alle evenementen werden afgelast. In de tweede helft van maart verloren bedrijven gemiddeld de helft van hun omzet. Sinds 4 mei zijn de maatregelen stap voor stap versoepeld. Op basis van actuele data - omzet, vrachtverkeer, stroomverbruik, tijdelijke werkloosheid en risico op faillissement - volgt De Tijd hoe het economisch herstel sindsdien verloopt.\n\nNa de zware inzinking in april leidt het geleidelijk heropenen van de economie tot beterschap, al is van een terugkeer naar de precrisisniveaus nog lang geen sprake. De consumenten houden de vinger op de knip en de bedrijven stellen investeringen uit. Dat drukt de vraag. De omzet van de Belgische bedrijven ligt nog altijd 26 procent onder het peil van vorig jaar. Een volledig herstel wordt niet verwacht voor oktober, blijkt uit een wekelijkse bevraging door de Nationale Bank en de werkgeversorganisaties VBO, BECI, Unizo, UWE en Voka.\n\n-26 procent Omzet De omzet van Belgische bedrijven ligt vandaag 26 procent onder het niveau van vorig jaar. Voor oktober wordt geen volledig herstel verwacht.\n\nHet verschil tussen de sectoren is groot. Voedingswinkels, die gedurende de hele crisis open konden blijven, zien op het vlak van de verkoop geen impact meer. Niet-voedingswinkels gingen op 11 mei weer open en beperken sindsdien de verliezen. Ook de bouw merkt beterschap.\n\nDe horeca en de kunst- en evenementensector blijven extreem zwaar getroffen. Voor cafés en restaurants is het uitkijken naar 8 juni, wanneer ze normaal mogen heropenen. Pretparken en bioscopen blijven vooralsnog dicht en grote events verboden.\n\nDoor het stilvallen van de economie en het uitblijven van de vraag kreeg het vrachtvervoer een forse tik. Eind maart waren er alles samen een vijfde minder vracht- en bestelwagens op de Belgische wegen. Vooral op lokale wegen - een goede graadmeter voor de toestand van onze binnenlandse economie, omdat veel verkeer op de snelwegen gelinkt is aan de rol van ons land als doorvoerland - viel het verkeer stil. Uit cijfers van Telraam, een organisatie die met de hulp van burgers het verkeer op lokale wegen monitort, blijkt dat het vrachtverkeer in dorpen en steden nog altijd bijna de helft lager ligt.\n\nOmdat horecazaken en winkels de deuren sloten, bedrijven massaal op telewerk overschakelden en fabrieken vaak slechts op halve kracht draaiden, zakte het stroomverbruik in België in april naar een historisch laag niveau. De netbeheerder Elia rapporteerde bij het begin van de crisis dalingen tot 16 procent. Sindsdien blijkt uit de dagelijkse updates van Elia een geleidelijk herstel: in juni staat het stroomverbruik een kleine 6 procent lager tegenover dezelfde periode vorig jaar.\n\nTijdelijke werkloosheid\n\nDe klap die de bedrijven incasseerden laat zich ook voelen op de arbeidsmarkt. Sinds februari kan een beroep gedaan worden op het systeem van tijdelijke werkloosheid om het wegvallen van economische activiteit als gevolg van coronamaatregelen te compenseren. Meer dan 125.000 bedrijven dienden een aanvraag in, voor een potentieel totaal van bijna 1,18 miljoen werknemers.\n\n18 procent Tijdelijk werklozen In de bevraagde bedrijven is 18 procent van de werknemers tijdelijk werkloos.\n\nVolgens de recentste enquête van de Nationale Bank en de werkgeversorganisaties is nog steeds 18 procent van de werknemers tijdelijk werkloos. Het sluiten van de horeca en de annulatie van evenementen wegen in die sectoren zwaar door, maar ook de textiel- en meubelindustrie zijn hard getroffen.\n\nHet systeem van tijdelijke werkloosheid brengt op korte termijn wat soelaas, maar omdat de economische tol hoog blijft, zijn ontslagen in veel sectoren onvermijdelijk. Zes op de tien bedrijven verwachten banen te schrappen. Alles samen dreigen tot 180.000 jobs verloren te gaan, blijkt uit dezelfde enquête. In de handel, de belangrijkste sector voor de werkgelegenheid, vrezen bedrijven tot 48.000 banen te moeten schrappen, of 10 procent van het totaal. In de industrie loopt dat cijfer op tot 35.000 (7%) en in de horeca tot 31.000 (25%).",Het sputterende herstel van de economie: volg het in deze grafieken
5ed766ba710bcf2e1c01b2cb,https://www.nieuwsblad.be/cnt/dmf20200603_04979331,2020-06-03T06:06:45.000Z,"De nieuwe Open Vld-voorzitter Egbert Lachaert geniet zeer brede steun van de liberale achterban. Dat leert een enquête over de voorzittersverkiezingen door de UGent. Het onderzoek toont aan dat Lachaert zijn tegenstanders op alle vlakken heeft afgetroefd, schrijft De Morgen woensdag.\n\nLachaert is de populairste bij elke leeftijdsgroep, in elke provincie, bij de hoger- en lager opgeleiden, bij mannen en vrouwen en bij de mandatarissen van de partij en niet-mandatarissen. Kortom: voorzitter Lachaert krijgt applaus van op alle blauwe banken.\n\nZoals verwacht is Lachaert in zijn thuisprovincie Oost-Vlaanderen, de machtsbasis van de liberalen, ongenaakbaar. Maar ook in West-Vlaanderen, de uitvalsbasis van zijn eerste achtervolger Bart Tommelein, behaalt hij een meerderheid. Tommelein zet zijn beste resultaat neer in Limburg (44 procent) waar het verschil tussen de twee kandidaten het kleinst is (Lachaert haalt er 47 procent). “Het lijkt erop dat de steun van provinciale boegbeelden die zelf geen kandidaat waren, zoals Vincent Van Quickenborne in West-Vlaanderen voor Lachaert en Patrick Dewael in Limburg voor Tommelein een effect hadden”, analyseert de Gentse politicoloog Bram Wauters.\n\nRechtser en kritischer\n\nInhoudelijk scoort Lachaert duidelijk sterker bij de partijleden die zichzelf rechtser positioneren op de sociaaleconomische thema’s, zoals economie en sociale zekerheid. Hij scoort ook beter bij leden die kritischer zijn over globaliseringsthema’s zoals migratie en de Europese Unie.",Lachaert scoort in alle partijgeledingen
5ed79ef8c863c03d31211cc3,https://www.tijd.be/r/t/1/id/10230787,2020-06-03T12:37:56.000Z,"De infectioloog Didier Raoult is pleitbezorger voor het gebruik van hydroxichloroquine bij Covid-19.\n\nHet medische blad The Lancet plaatst vraagtekens bij een studie over hydroxychloroquine die het op 22 mei publiceerde. De publicatie leidde tot een reeks verboden op het gebruik van het geneesmiddel in de strijd tegen het coronavirus.\n\nVan oorsprong is hydroxychloroquine een middel tegen malaria. Sinds de uitbraak van de coronapandemie staat het in het midden van een stevige controverse.\n\nDidier Raoult, een infectioloog uit Marseille, zei als eerste dat hydroxychloroquine voor sommige patiënten geschikt was voor de behandeling van Covid-19. De Amerikaanse president Donald Trump zette een wereldwijde hype in gang toen hij in het begin van de coronacrisis het medicijn aanraadde. Hij nam het middel naar eigen zeggen twee weken zelf. Ook de Braziliaanse president Jair Bolsonaro is een fervent aanhanger van het middel.\n\nOmstreden\n\nMaar het gebruik van hydroxychloroquine was erg omstreden in de medische wereld. Verschillende artsen wezen op de gevaren van het middel. Op 22 mei publiceerde The Lancet een studie van het Amerikaanse Surgisphere uit Illinois.\n\nDe onderzoeksfirma beweerde gegevens van 96.000 Covid-19-patiënten uit 671 klinieken over de hele wereld onderzocht hebben. Volgens de studie zou (hydroxy)chloroquine al dan niet in combinatie met antibiotica leiden tot hartritmestoornissen. Ook de mortaliteit zou hoger liggen bij het gebruik van het antimalariamiddel.\n\nDe studie had een enorme impact. De Wereldgezondheidsorganisatie stopte de klinische proeven met hydroxychloroquine.\n\nDe studie had een enorme impact. De Wereldgezondheidsorganisatie (WGO) stopte de klinische proeven met het geneesmiddel. In Frankrijk werd het gebruik van het middel in een klinische omgeving verboden. In België wordt het product sinds vorige week afgeraden.\n\nEr kwam even snel kritiek. Raoult noemde de studie 'van de foor'. Hij bleef niet alleen met zijn kritiek. Meer dan 200 artsen reageerden op de studie. Ze maakten zich zorgen over de gevolgde methode en hadden vragen bij het aantal geteste patiënten. De vraag was of echt wel 671 klinieken data hadden aangeleverd. Ze vroegen Surgisphere de data vrij te geven.\n\nWaarschuwing\n\nDinsdagavond waarschuwde The Lancet voor het artikel. Met een 'expression of concern' gaf het medische blad aan dat de studie fouten kan bevatten. Het artikel trok het blad niet in.\n\nZowel de WGO als Frankrijk bekijkt nu wat ze gaan doen met de klinische tests voor hydroxychloroquine. Na de waarschuwing van The Lancet wordt overwogen de studies te hervatten.\n\nDe reputatie van The Lancet staat door deze affaire wel op de helling. Het doet terugdenken aan de rel rond het artikel van Andrew Wakefield, die in 1998 een verband legde tussen vaccinatie en autisme. De studie bleek vervalst, maar het duurde tot 2010 voordat The Lancet het artikel introk.\n\nSurgisphere kwam al in opspraak met een ander onderzoek. Dat ging over het gebruik van bloeddrukverlagers in combinatie met de behandeling van Covid-19. Die studie verscheen op 1 mei in de New England Journal of Medicine. Ook dat medische blad publiceerde naderhand een 'expression of concern'.",The Lancet 'bezorgd' over negatieve studie over hydroxychloroquine
5ed79f03a2b340bba09d78d6,https://www.hln.be/nieuws/buitenland/brein-achter-omstreden-zweedse-coronastrategie-geeft-voor-het-eerst-fouten-toe-premier-belooft-beslissing-over-onderzoekscommissie~a6c69716/,2020-06-03T08:10:00.000Z,"gezondheid, politiek, ANALYSE, Aftonbladet, Anders Tegnell, België, Brein, Data, Denemarken, Europese Unie, Noorwegen, Our World, Stefan Löfven, Zweden","Brein achter omstreden Zweedse coronastrategie geeft voor het eerst fouten toe, premier belooft beslissing over onderzoekscommissie"
5ed7d7368f1d3830b294525d,https://www.nieuwsblad.be/cnt/dmf20200603_04979778,2020-06-03T12:35:22.000Z,"De Amerikaanse techreus Google verzamelt dagelijks miljarden data van internetgebruikers, ook als zij ervoor kozen de informatie niet te willen delen. Dat stellen drie consumenten die in de Verenigde Staten een procedure tegen de internetreus aanspannen.\n\nDe zaak werd ingediend bij de federale rechtbank van San Jose, in de staat Californië. Volgens de klacht zou Google IP-adressen en de browsergeschiedenis van consumenten en andere gegevens verzamelen. Daarbij zou het bedrijf lak hebben aan de gekozen voorwaarden van consumenten om de privacy te waarborgen.\n\nBij Chrome, de internetbrowser van Google, maar ook andere tools van het techbedrijf, kan er voor gekozen worden om het verzamelen van gegevens uit te schakelen. Evengoed zou Google de gegevens ophalen. Daarmee wordt volgens de klagers inbreuk gemaakt op privacywetten.\n\nDe drie klagers eisen ieder minstens 5.000 dollar schadevergoeding. Volgens het advocatenkantoor dat hen vertegenwoordigt, worden miljoenen mensen getroffen door de praktijken en zou de zaak kunnen uitmonden in een groepsvordering of zogenaamde “class action” met een miljardenclaim.\n\nEen woordvoerder van Google zegt in een reactie dat het bedrijf de privacy van consumenten die daar voor kiezen, respecteert. “Wij betwisten deze beweringen ten stelligste en zullen ons hiertegen krachtig verdedigen”, luidt het.\n\nIn december werd nog een klacht van een consument die vond dat Google illegaal locatiegegevens van mobiele apps opslaat en gebruikt, door een federale rechter in Californië verworpen. In Arizona loopt sinds vorige maand een gelijkaardige zaak. Ook daarbij verwerpt Google de beschuldigingen.",Amerikanen dienen klacht in tegen Google voor ongeoorloofde dataverzameling
5ed7d73ab5fe5c032c1ea7db,https://www.tijd.be/r/t/1/id/10230795,2020-06-03T13:09:21.000Z,"De voorbije jaren kwam politiegeweld tegen Afro-Amerikanen geregeld in het nieuws. Denk maar aan de dood van Michael Brown, Eric Garner, Tamir Rice en Freddie Gray. De lijst is ellenlang en gaat ver terug, van voor het presidentschap van Donald Trump.\n\nRacisme is een berekend gif. De kans op politiegeweld is voor gekleurden onmiskenbaar groot. Een op de 1.000 Afro-Amerikaanse mannen wordt doodgeschoten door de politie. Dat is 2,5 keer meer dan blanke mannen in de Verenigde Staten, besluit een Amerikaanse studie op basis van de journalistieke database Fatal Encounters en statistieken van de Amerikaanse overheid.\n\nSchermvullende weergave\n\nDe protestbeweging Black Lives Matter wijt het buitenproportionele geweld aan aanhoudend racisme bij de Amerikaanse politie. Racisme bij de politie is een feit, ook hier in België. En nieuw is het niet. Mensenrechtenorganisaties, ngo’s en het Interfederaal Gelijkekansencentrum kaarten al jaren racisme en discriminatie bij politiekorpsen aan, zowel intern (tussen politiemensen onderling) als extern (politie tegen burgers).\n\nOok bij gekleurde burgers wordt gretig gediscrimineerd. Iemand van vreemde afkomst bij de politie wordt in de ‘eigen’ gemeenschap vaak gezien als een verrader. Een overgelopen klikspaan. Wantrouwen is niet zelden wat beide polen verbindt.\n\nTe lang ontbrak beroepsernst om een ernstige zaak als racisme aan te pakken.\n\nVoor sommigen, vaak uit progressieve hoek, wekt het uniform op zich al een allergie op. Het is een overwegend bij links terug te vinden afkeer van het hele veiligheidsapparaat. Dat wordt gezien als te onderdrukkend, te autoritair en patriarchaal. Links heeft liever een fetisj voor kwetsbaarheid, ook in de strijd tegen racisme. Samen Kumbaya zingen zal ons dichter bij elkaar brengen. De wereldkeuken serveren voor leerlingen als symbool voor school zonder racisme, hennabeschilderingen plaatsen als uiting van interculturele solidariteit. Samen aan de muntthee nippen op de jaarlijkse Dag tegen Racisme en Discriminatie. Het zijn povere pogingen tot racismebestrijding door ons rijke verenigingsleven, dat vaak blank bestuurd wordt. Te lang ontbrak beroepsernst om een ernstige zaak als racisme aan te pakken. Het moet plezant blijven.\n\nGezelligheid\n\nDie doezelige gezelligheid, daar ben ik pas allergisch voor. Het maakt van racismebestrijding een zelfbevredigend kermisgebeuren. Pluizig links klopt zich zo met wat te veel gemak op de borst en wentelt zich verder in een grote voorliefde voor sociaal-culturele projecten. Die voorliefde deel ik, maar niet in racismebestrijding. Met sociaal-culturele gezelligheid winnen we geen levens. Het bevestigt net de kracht van racisten. Zij zijn niet voor joligheid.\n\nRacisme is asociaal en moet als zodanig bestreden worden. Zo mag een campagne als Boycot, Desinvestering en Sancties (BDS) gerust ingang vinden in discriminerende organisaties in de woningmarkt en het nachtleven. Critici zullen een heksenjacht vrezen. Maar antiracisten moeten beseffen dat ophitsing geen soelaas brengt. En wel omdat racisme een berekend gif is. De tegenaanval moet minstens even berekend zijn.\n\nAntiracisten moeten beseffen dat ophitsing geen soelaas brengt.\n\nIn eerste instantie met strakke wetgevende kaders. Dat bijvoorbeeld online racisme in deze uiterst digitale tijden veelal ongemoeid blijft, is ronduit stuitend. Veel te lang hebben we getalmd met wetgeving tegen discriminatie zoals in de woningmarkt of bij het solliciteren. Of bij de politie. Het geduld is op, en dat toont Black Lives Matter. Dat neemt het heft in eigen handen, met de nodige ernst die ontbrak aan een linkerflank die zichzelf vernevelde in doezeldenken om dan prompt over te schakelen op een ondergangsdenken. Aan de bron van dat laatste zit het feit dat ze zelf minder aan de macht zitten. Dan lijkt de verdoemenis nabij.",All lives matter
5ed7d73a5162e5e6fd1b8bdf,https://www.tijd.be/r/t/1/id/10230794,2020-06-03T13:08:41.000Z,"De Luikse beeldserverspecialist EVS wachten betere tijden, voorspelt KBC Securities. In een lovend rapport verwijst het beurshuis naar de grotere vraag naar op afstand bestuurde servers en de overname van het Nederlandse Axon.\n\nKBC Securities maakt in een lijvig rapport van 41 pagina's een update van het waarderingsmodel van EVS. Het beurshuis concludeert dat het tijd is om de rating te verhogen van houden naar opbouwen. Het koersdoel van de wereldspeler in apparatuur voor live producties stijgt van 17 naar 20 euro.\n\nOns model houdt rekening met een extreem uitdagende markt. Guy Sips analist KBC Securities\n\n'De drie pilaren waarop EVS steunt - servers voor live uitzendingen, apparatuur voor live evenementen en de verhuur van apparatuur voor grote evenementen - hebben last van de coronacrisis', zegt analist Guy Sips. 'Ons model houdt rekening met een extreem uitdagende markt. Eind april was het orderboekje 9,6 procent minder gevuld.'\n\nEVS ziet door de pandemie significant meer vraag naar op afstand bestuurde servers. Het investeert daarom meer in de ontwikkeling van oplossingen daarvoor. Daarnaast denkt Sips dat de overname van het Nederlandse Axon een uitstekende zet is. Axon is actief in netwerkinfrastructuur voor de media, met onder meer datacenters en uitzendwagens. 'EVS kan daardoor oplossingen bieden voor de hele levenscyclus van een live productie. Die vierde pijler doet de omzet 20 procent stijgen en leidt tot synergieën.'\n\nTechreuzen\n\nSips is ervan overtuigd dat EVS een leidende speler blijft in een sector in volle verandering. Het gedrag van adverteerders en kijkers verandert snel en nieuwe spelers duiken op. Ook techreuzen als Apple, Facebook, Amazon of Netflix hebben nu interesse voor grote live uitzendingen. Ze zetten het traditioneel advertentiemodel voor de tv-zenders onder druk, wat die laatste dwingt hun businessmodellen te herzien. De klanten van EVS moeten met minder middelen meer inhoud distribueren, en meer formats voor meer platformen voorzien. Outsourcing, partnerships en schaalvoordelen kunnen daarbij helpen.\n\nBeleggers moeten ook durven kijken naar wat na 2020 komt. Door de crisis zijn er al een tijd geen grote sportwedstrijden. Grote zomerevenementen als de Olympische Spelen zijn een jaar uitgesteld.",KBC Securities: 'Betere tijden breken aan voor EVS'
5ed7d73b8f1d3830b2945277,https://www.knack.be/nieuws/belgie/wie-is-georges-louis-bouchez-echt-hij-is-nu-al-een-karikatuur-van-zichzelf-aan-het-worden/article-longread-1605263.html,2020-06-02T21:59:06.000Z,"Georges-Louis Bouchez, de flitsende voorzitter van de Franstalige liberalen, oogst zowel bewondering als afkeer. 'Hij lapt alle regels van de politieke deontologie aan zijn laars.'\n\nToen Charles Michel zichzelf eind vorig jaar wegpromoveerde tot voorzitter van de Europese Raad, had de bezadigde gewezen Waalse minister-president Willy Borsus hem moeten opvolgen aan het hoofd van de Franstalige liberalen. Borsus bedankte voor de eer. Intimi overtuigden Michel om Georges-Louis Bouchez naar voren te schuiven, de meest getalenteerde exponent van de nieuwe generatie liberalen. Dat was niet zo moeilijk, want Charles Michel had de posterboy van de MR al lang hoog zitten. Bouchez haalde het in de voorzittersverkiezingen van Denis Ducarme met 62 procent van de stemmen, een voorlopig hoogtepunt in de politieke blitzcarrière van 'GLB'.\n\n...\n\nToen Charles Michel zichzelf eind vorig jaar wegpromoveerde tot voorzitter van de Europese Raad, had de bezadigde gewezen Waalse minister-president Willy Borsus hem moeten opvolgen aan het hoofd van de Franstalige liberalen. Borsus bedankte voor de eer. Intimi overtuigden Michel om Georges-Louis Bouchez naar voren te schuiven, de meest getalenteerde exponent van de nieuwe generatie liberalen. Dat was niet zo moeilijk, want Charles Michel had de posterboy van de MR al lang hoog zitten. Bouchez haalde het in de voorzittersverkiezingen van Denis Ducarme met 62 procent van de stemmen, een voorlopig hoogtepunt in de politieke blitzcarrière van 'GLB'. 'Maar Georges-Louis kwam niet uit het niets', zegt een MR-kopstuk. 'Op zijn twintigste nam hij voor het eerst deel aan de gemeenteraadsverkiezingen in Bergen en in 2012 werd hij daar schepen van Financiën. In 2018 haalde hij een goede score, maar kon hij burgemeester Elio Di Rupo (PS) niet onttronen. Verder heeft hij jarenlang gewerkt op ministeriële kabinetten van Didier Reynders.' Bouchez (34) kreeg zijn steile opgang niet in de schoot geworpen. Hij moest knokken voor een plaats, om te beginnen tegen de lokale MR-instanties. De zelfbewuste en razend ambitieuze Bouchez stuitte ook in eigen rangen vaak op hoon en vijandigheid. Bij de Kamerverkiezingen van mei 2019 raakte hij ondanks een fraaie persoonlijke score niet verkozen in zijn kieskring Henegouwen, vanwege de voor hem nadelige lijstvorming, waarin Denis Ducarme de hand had. Als troostprijs werd hij door Charles Michel tot senator gecoöpteerd. Want binnen de MR wist de jonge advocaat Bouchez zijn vrienden te kiezen. Aanvankelijk zat hij in de slipstream van Didier Reynders, die hij zeer bewondert, vervolgens zocht hij met succes toenadering tot de clan-Michel. 'Daar heeft hij zich wonderwel geïntegreerd', zegt een MR-boegbeeld. 'Maar Bouchez geldt dan ook niet als een echte Reynders-boy. Hij behoort niet tot een clan. Bouchez is Bouchez, volstrekt uniek.' 'Georges-Louis Bouchez is een bijzonder personage. Hij is heel intelligent, een sterke debater, komt goed over in de media, maar hij is een splijtende persoonlijkheid. Hij zoekt keer op keer de confrontatie, een politieke vijand met wie hij zich kan meten, alsof hij het gevecht nodig heeft om politiek te kunnen bestaan. En hij is verslaafd aan media-aandacht', zegt RTBF-journalist Marc Sirlereau. Bouchez geldt als een atypische Franstalige liberaal. Hij heeft geen politieke stamboom en groeide op in de verpauperde, dieprode Borinage, als enig kind van bescheiden middenstanders. 'Wie zijn kindertijd doorbrengt in Frameries, Colfontaine en Quaregnon, is niet voorbestemd om liberaal te worden', zegt een MR-politicus. 'Zijn opvoeding bevatte ook een sterk katholiek element: hij ging naar school op het college in Bergen en studeerde rechten aan de Brusselse Université Saint-Louis. De meeste Franstalige liberalen zijn gevormd in de vrijzinnige mal.' De looks van GLB, zijn strak gesneden pakken, zijn arm met tattoos, zijn blingbling-horloge, zijn voorliefde voor snelle auto's en knappe vrouwen, zijn twee of intussen al drie gsm's, zijn showkikkergehalte, zijn zuiderse temperament, zijn niet te stuiten activiteit op Twitter: het is allemaal veelvuldig beschreven. Minder aandacht gaat er naar zijn politieke standpunten. Misschien omdat Bouchez aan de lopende band nieuwe ideeën ventileert, waarvan het ook niet altijd duidelijk is hoe coherent of ideologisch onderbouwd ze zijn. Sociaal-economisch lijkt hij een traditionele liberaal: een aanhanger van budgettaire orthodoxie, lage belastingen en het vrije initiatief, die naar eigen zeggen een hekel heeft aan het misérabilisme en gebrek aan zelfredzaamheid in sommige delen van Wallonië. Maar Bouchez heeft een heel brede maatschappelijke blik, zeggen medestanders. Hij is, in tegenstelling tot veel van zijn partijgenoten, een uitgesproken voorstander van een universeel basisinkomen. Zes maanden na zijn verkiezing zijn de meningen verdeeld. Bouchez liep een brokkenparcours, vindt de ene. En volgens de andere heeft hij zich net tot een gewiekste politieke strateeg ontpopt. Zijn informateursopdracht met CD&V-voorzitter Joachim Coens was in elk geval een sof. Bouchez wilde een Vivaldi-coalitie - hij muntte de term zelf - met liberalen, socialisten, groenen en christendemocraten op de been brengen, maar mispakte zich aan de CD&V. Op andere momenten in de eindeloze martelgang naar een nieuwe federale regering zou hij dan weer een stok in het wiel hebben gestoken bij elke toenadering tussen PS en N-VA. 'Hij heeft onmiskenbaar talent, maar hij doet er niets goeds mee. Hij is zo lek als een zeef tijdens onderhandelingen en heeft geen politiek fatsoen', zegt een partijvoorzitter. 'Hij zegt elke dag en tegen elke gesprekspartner wat anders, en in de krant zegt hij nóg iets anders.' Bouchez wordt vaak een gebrek aan sérieux verweten. 'Hij is een player', zegt een federale onderhandelaar. 'En dat gaat zich ooit tegen hem keren.' Intussen lijkt de jonge liberale voorzitter op rozen te zitten. De MR heeft met Charles Michel de voorzitter van de Europese Raad in zijn rangen en met Didier Reynders een Europese Commissaris. Daarnaast zitten er zeven ministers in de federale regering, inbegrepen premier Sophie Wilmès, drie ministers in de Waalse regering en twee in de Franse gemeenschapsregering. Niet slecht voor een partij die bij de laatste verkiezingen op verlies stond. 'Bouchez zit gebeiteld', zegt een PS-kopstuk. 'Hij heeft dan ook geen enkel belang bij een snelle vorming van een volwaardige federale regering. Zelfs als die er eind september niet is, kan de regering-Wilmès alleen worden weggestemd met een motie van wantrouwen. Welke partij durft het aan om België in zo'n regimecrisis te storten?' De Waalse PS heeft het intussen gehad met GLB, die ze beschouwen als een hondsbrutale en deloyale regeringspartner. Volgens meerdere PS-baronnen en -burgemeesters wordt het steeds lastiger besturen met de MR. Dat heeft alles te maken met de strijd om het politieke marktleiderschap in Franstalig België die de PS en de MR voeren. Maar de agressieve stijl van Bouchez zet de zaken op scherp. Zo noemde hij onlangs de poging van de socialistische partijvoorzitters Paul Magnette en Conner Rousseau om de formatiegesprekken opnieuw op gang te trekken in kranteninterviews 'een kleine staatsgreep', ook al had hij eerder gezegd er geen graten in te zien. Het was de spreekwoordelijke druppel. Op een recent PS-partijbureau gaven kopstukken lucht aan hun ergernis. Waarna de Waalse minister-president Di Rupo, zo berichtte La Libre Belgique, antwoordde dat hij zonder verpinken de MR in de Waalse regering zal inruilen voor het CDH, als zijn partij dat zou vragen. In 2016 zette Di Rupo de MR in Bergen al eens uit de meerderheid, omdat hij het permanente gestook van Bouchez spuugzat was. 'Bouchez lapt alle regels van de politieke deontologie aan zijn laars', vervolgt een PS-boegbeeld. 'Zijn methode is die van de permanente provocatie, zo hoopt hij over te komen als de gelijke van Paul Magnette. Maar als je hun parcours bekijkt, heeft Bouchez nog een lange weg af te leggen.' Volgens een MR-politicus heeft de PS het gewoon lastig met de complexloze branie van GLB. 'De PS ziet zichzelf als de belangrijkste Franstalige partij, en verwacht met egards benaderd te worden. Bouchez doet dat niet. Maar omdat hij zó graag gerespecteerd wil worden, overdrijft hij een beetje. Hij heeft nog niet begrepen dat je in de Belgische politiek pas kunt slagen met bondgenoten. En dat het vak van partijvoorzitter ook een zekere bonhomie inhoudt. De manier waarop Magnette zich gedraagt als de leider van een toekomstige federale regering is ronduit ergerlijk. Maar de MR is niet onmisbaar op Waals niveau. Dus moeten we de PS ook enigszins ontzien.' Bouchez heeft ook bonje met zijn Waalse coalitiepartner Ecolo. De relaties bereikten een dieptepunt toen hij half mei zijn steun introk voor de voordracht van Ecolo-kandidate Zakia Khattabi als rechter bij het Grondwettelijk Hof. CDH-voorzitter Maxime Prévot wordt dan weer bloednerveus van Bouchezs verwoede pogingen om, net zoals Louis Michel destijds, de Franstalige christendemocraten te destabiliseren en lokale mandatarissen uit het CDH los te weken. En zelfs premier Wilmès ergert zich volgens insiders soms blauw aan haar eigen voorzitter. Ze moest meer dan eens achteraf de brokken lijmen of geviseerde politici uit andere partijen vragen om niet te veel acht te slaan op de woorden van GLB. Bij zijn collega-partijvoorzitters in Vlaanderen heeft Bouchez in een paar maanden tijd veel krediet verspeeld. 'Het oordeel luidt vrijwel unaniem: die man is onbetrouwbaar', zegt een Vlaamse onderhandelaar. 'Op den duur reageert in Vlaanderen niemand nog op wat hij zegt. Hij is nu al een karikatuur van zichzelf aan het worden.' Elio Di Rupo is de politicus met wie Bouchez zich het meest verwant voelt, zo zegt hij weleens in interviews. Hij noemt hun parcours vergelijkbaar: ze komen allebei uit Henegouwen, en allebei hadden ze het niet breed thuis, al was dat bij Di Rupo toch nog een ander paar mouwen. Ze leken ook op geen enkele manier voorbestemd voor de politiek, vormen uiterlijk aparte verschijningen en moesten vastgeroeste partijstructuren opschudden om vooruit te raken. Ook is Bouchez, die gebeten is door de Franse politiek, een grote bewonderaar van zowel Nicolas Sarkozy als Emmanuel Macron. Macron bouwde uit het niets een nieuwe politieke beweging op en wist het Franse politieke landschap uit verband te spelen. Dat zou Bouchez hem graag nadoen. Maar politieke waarnemers zien op dit moment vooral iemand die zich soms te hard probeert te bewijzen en worstelt met een gebrek aan erkenning. 'Ik denk wel dat Georges-Louis Bouchez zich ergens fundamenteel onbegrepen voelt', zegt journalist Marc Sirlereau. Meewarig waren de reacties, toch zeker in Vlaanderen, toen Bouchez zich in het magazine Wilfried outte als een unitarist en een tegenstander van het federale België. Maar dat standpunt is minder nostalgisch dan op het eerste gezicht lijkt. 'Vergeet niet dat de federalisering van België de machtspositie van de socialisten in het zuiden van het land juist nog heeft versterkt', klinkt het bij de MR. Sommigen vragen zich af hoe doorleefd die gehechtheid aan België is. 'Bouchez is zogezegd pro-België, maar uiteindelijk is hij alleen pro-zichzelf. Niemand toont zo weinig verantwoordelijkheidszin voor het land als hij', oordeelt een partijvoorzitter. GLB hoopt het op een dag te schoppen tot premier van België. Daarvoor moet hij wel eerst Nederlands leren, maar dat kan geen struikelblok vormen voor een zelfverklaarde perfectionist. Om politiek in de hoogste categorie mee te spelen, zal de jonge voorzitter vooral moeten inzien dat er ook een schaduwkant zit aan het imago van onruststoker en enfant terrible dat hij tot dusver zorgvuldig heeft gecultiveerd.",Wie is Georges-Louis Bouchez echt? 'Hij is nu al een karikatuur van zichzelf aan het worden'
5ed80f7e41ce3cd99f7d9aac,https://www.tijd.be/r/t/1/id/10230903,2020-06-03T19:08:42.000Z,"Met die mea culpa erkende staatsepidemioloog Anders Tegnell, de architect van de controversiële Zweedse coronastrategie om geen strikte lockdown af te kondigen bij de uitbraak in maart, woensdag op de radio dat zijn land het 'duidelijk beter had kunnen doen'.\n\n'Als we dezelfde ziekte (Covid-19, red.) zouden aantreffen met de kennis die we vandaag hebben, denk ik dat het antwoord van ons land ergens zou liggen tussen wat Zweden en wat de rest van de wereld heeft gedaan.'\n\nTegnells bekentenis valt op omdat hij steevast andere landen bekritiseerde die wel zo'n rigide lockdown afvaardigden en de Zweedse lightaanpak als 'veel duurzamer' omschreef.\n\nTerwijl een resem landen in maart volledig in lockdown gingen, konden de Zweden - dankzij de mee door Tegnell uitgestippelde strategie - blijven shoppen en op café en restaurant gaan, net zoals kinderen jonger dan 16 school bleven lopen. De redenering was dat ze zo sneller groepsimmuniteit zouden bereiken en dat de Zweedse economie zo niet de dieperik in zou denderen. Beelden van jolige Zweedse terrasjes gingen de wereld rond.\n\nMaar de Zweedse statistieken ogen niet eenzijdig rooskleurig. Het land registreerde eind mei weliswaar voor het eerst sinds maart in 24 uur geen nieuwe coronadode, maar telt volgens de onderzoeksgroep Ourworldindata.org wel het achtste hoogste aantal coronagerelateerde sterfgevallen per hoofd van de bevolking. De oversterfte (Hoeveel mensen meer gestorven zijn in vergelijking met het gemiddelde van de voorbije jaren, red.) lag midden mei met 32 procent veel hoger dan in buurlanden Denemarken en Noorwegen, respectievelijk 3 en 4 procent. Zij opteerden wel voor een strikte lockdown.\n\nTerwijl vele lidstaten hun land van de ketting halen, blijft Zweden verweesd achter.\n\n'Er is duidelijk ruimte voor verbetering', zei Tegnell, die aangaf dat Zweden sneller en uitgebreider op het coronavirus had kunnen testen. Al blijft hij staan achter de bredere strategie, grotendeels berustend op vrijwillige actie, social distancing en hygiëneregels. Terwijl Tegnell in het buitenland vaak bekritiseerd werd, droegen vele Zweden hem op handen omdat hij meer vertrouwde op het gezond verstand dan op formele verbodsmaatregelen.\n\nAl lijken er stilaan barstjes te komen in die sympathie. Want terwijl vele lidstaten hun land van de ketting halen, blijft Zweden verweesd achter. Zo stelden buurlanden Noorwegen en Denemarken vorige week hun grenzen weer open voor mekaar, maar niet voor Zweden. De hoge besmettingsgraad werd in Oslo en Kopenhagen openlijk als drijfveer aangehaald.\n\nIn Zweden klinkt gemor over het hoge aantal sterfgevallen in rusthuizen en het niet behalen van de beloofde doelstelling van 100.000 coronatesten per week. Bovendien is er weinig bewijs voor Tegnells opvatting dat grote delen van de samenleving openhouden de Zweedse economie ten goede komt.\n\nDe Zweedse minister van Financiën gaf aan dat het land aankijkt tegen zijn zwaarste economische crisis sinds de Tweede Wereldoorlog, nu het bruto binnenlands product dit jaar met 7 procent zou krimpen, zowat evenveel als elders in Europa.",Bezieler Zweedse coronastrategie slaat (deels) mea culpa
5ed80f7fdfb30a8fd2475a32,https://www.tijd.be/r/t/1/id/10230917,2020-06-03T20:03:51.000Z,"De beursgenoteerde videobeldienst Zoom zet door de coronacrisis een spectaculaire groei neer. Maar is die duurzaam als het gewone kantoorleven herneemt? En laten rivalen Microsoft en Facebook zich zomaar de kaas van het brood eten?\n\nEen bedrijf weet dat het op een goudmijn zit als zijn naam een werkwoord wordt. Het beste - en lucratiefste - voorbeeld is googelen. Tijdens de wereldwijde lockdowns is ook zoomen ingeburgerd geraakt, sinds jong en oud en masse videobelt.\n\nZoom, oorspronkelijk gericht op bedrijven en universiteiten, is de voorbije maanden massaal omarmd door het grote publiek en influencers als Boris Johnson en Oprah Winfrey. Dankzij het gebruiksgemak, de kwaliteit van beeld en geluid en mogelijkheden als het opnemen van het gesprek. Het netwerkeffect - bellen doe je minstens met twee - leidde in april tot een dagrecord van 300 miljoen gebruikers - tegenover 10 miljoen in december.\n\nDat cijfer doet vermoeden dat vooral de gratis Zoom-versie (40 minuten en hoogstens 100 deelnemers) garen spint bij de pandemie. Maar het kwartaalrapport spreekt dat tegen. In de drie maanden tot eind april schoot de omzet van het Silicon Valley-bedrijf 169 procent omhoog tot 328 miljoen dollar, ruim boven de eigen én marktverwachtingen. Het aantal bedrijfsklanten met meer dan 10 medewerkers ging maal drie. Veel proevers willen dus ook voor de videobeldienst betalen.\n\n169% Omzet In de drie maanden tot eind april schoot de omzet van Zoom 169 procent omhoog tot 328 miljoen dollar, ruim boven de eigen én marktverwachtingen.\n\nToch gaan ook de gratis gebruikers niet onopgemerkt voorbij. Zooms kostenplaatje om de dienst in de lucht te houden - letterlijk, het gaat om een cloudplatform - verviervoudigde. De hogere uitgaven aan datacenters en cloudaanbieders als Amazon drukten de brutomarge van gemiddeld 80 procent tot een diepterecord van 68 procent. Door de andere kosten (personeel, marketing, R&D) te halveren eindigde CEO Eric Yuan het kwartaal met ruim 23 miljoen dollar bedrijfswinst.\n\nMaar dat kan de Chinees-Amerikaanse miljardair - sinds de beursgang van zijn bedrijf vorig jaar - de komende kwartalen niet volhouden, want de techreuzen Microsoft, Google en Facebook hijgen in zijn nek met de uitbreiding van hun videobeldiensten met Zoom-functionaliteiten.\n\nKanttekening\n\nYuan, inmiddels 23 jaar in de VS, kreeg de technologie onder de knie bij Webex, een videoconferentiestart-up die in 2007 in handen viel van de netwerkreus Cisco. Toen hij er vertrok om Zoom op te richten nam hij dertig collega’s mee.\n\nHet succesverhaal komt echter met een stevige kanttekening. Zoom haalde de voorbije maanden meermaals het nieuws met privacy- en beveiligingslekken. Yuan reageerde snel met een mea culpa en het inzetten van alle developers op security.\n\nToch verboden tal van bedrijven, zoals NASA en Google, en overheden hun medewerkers om de app nog te gebruiken. In ons land is dat het geval bij BNP Paribas Fortis. De Vlaamse ambtenaren worden Microsoft Teams aangeraden.\n\nDe vraag is dus hoe duurzaam de recordcijfers van de techdarling uit San Jose zijn. Beleggers menen van wel en stuurden het aandeel woensdag ruim 6 procent hoger tot een nieuw record. Sinds de beursgang in april vorig jaar ging Zooms koers maal zes - van 36 naar 220 dollar.","Techdarling Zoom boomt, maar roept ook vragen op"
5ed847bd2e163814d5a5f2f8,https://www.tijd.be/r/t/1/id/10230955,2020-06-03T23:00:09.000Z,"De Limburgse start-up haalt met Stijn Bijnens tegelijk een regionaal zwaargewicht binnen als lid van de raad van bestuur.\n\nDe oprichters van het Limburgse Globachem investeren 2 miljoen euro in hun provinciegenoot BioStrand. De start-up wil tegen de zomer zijn technologie voor genetische data-analyse commercialiseren.\n\n‘Onze technologie kan je vergelijken met de zoekmachine van Google, maar dan om genetische data veel gerichter te doorploegen met veel minder computerkracht dan nu nodig is’, zegt Ingrid Brands, die met haar echtgenoot Dirk Van Hyfte in februari vorig jaar de start-up BioStrand oprichtte in het Noord-Limburgse Hamont-Achel.\n\nBrands en Van Hyfte, een serie-ondernemer die in 2010 zijn databedrijf i.Know verkocht aan InterSystems, gebruiken zogenaamde HYFT-patronen (DNA-, RNA- of eiwitsequenties, red.) als ankerpunten of ‘trefwoorden’ om accurater en sneller grote hoeveelheden genetische data te screenen.\n\n‘Met onze technologie kan je overeenkomsten en variaties in genetische data identificeren, waardoor je bijvoorbeeld patronen kan detecteren die cruciaal zijn bij het ontrafelen van ziekten en biologische processen.’\n\nOnze technologie kan helpen innovaties in precisiegeneeskunde, medicijnontwikkeling en landbouw te stimuleren. ingrid brands co-oprichter biostrand\n\n‘Ze zou vooral kunnen helpen om innovaties in precisiegeneeskunde, medicijnontwikkeling en landbouw (gewasbescherming) te stimuleren. Denk aan de heel gerichte koppeling van medicatie aan bepaalde subgroepen van patiënten.’\n\nBètaversies van de technologie, die nog niet is gecommercialiseerd, worden getest bij universiteiten en onder meer de onderzoeksafdeling van het Limburgse Globachem, internationaal actief in de ontwikkeling en vermarkting van gewasbeschermingsmiddelen en goed voor een omzet van 150 miljoen euro. ‘We klopten bij hen aan als potentiële klant. Nu worden ze ook onze eerste investeerder’, zegt Brands.\n\nVia hun investeringsfonds K&E investeren Koen Quaghebeur en Els Paesmans, de oprichters van Globachem, 2 miljoen euro in BioStrand. ‘De technologie maakt genetisch onderzoek veel effectiever en minder complex’, zegt Paesmans.\n\nDe twee Globachem-oprichters zullen een actieve rol spelen bij BioStrand, onder meer door mee de commerciële strategieën in biotech en de markt van de gewasbescherming te sturen.\n\nDe injectie van 2 miljoen euro is de eerste externe kapitaalronde voor BioStrand, dat via het verse geld nu ook drie datawetenschappers zal aantrekken. ‘Tot nu toe werkten we met freelancers’, zegt mede-oprichter Brands.",‘Google van de genetica' krijgt 2 miljoen euro
5ed8b836dc628199190b614d,https://www.nieuwsblad.be/cnt/dmf20200604_04980896,2020-06-04T08:44:35.000Z,"Na Brits onderzoek bleek dat de Champions League-wedstrijd tussen Liverpool en Atlético Madrid op Anfield tot minstens 41 coronadoden heeft geleid. Maar nu blijkt dat dit niet de enige voetbalmatch was die een broeihaard was voor het virus.\n\nDe Britse kwaliteitskrant The Guardian bericht donderdag over een onderzoek van Edge Health, in opdracht van het NHS (de Britse National Health Service). Daaruit blijkt dat de derby tussen Manchester United en Manchester City van 8 maart tot minstens 37 doden leidde door het coronavirus. Die zouden tussen 25 en 35 dagen na de partij zijn gevallen.\n\nIn het geval van de Europese wedstrijd tussen Liverpool en Atlético Madrid, drie dagen later op 11 maart, ging het om 41 doden in ziekenhuizen rondom Anfield. Uit de data-analyse van de Britse gezondheidszorg bleek ook dat aan de paardenrennen in Cheltenham, waarbij in de tweede week van maart liefst 250.000 toeschouwers werden toegelaten, 37 coronadoden gelinkt kunnen worden.\n\nManchester United won de derby van City destijds met 2-0 dankzij doelpunten van Anthony Martial en Scott McTominay. Bij de bezoekers ontbrak Kevin De Bruyne met een blessure.",Na Europese wedstrijd van Liverpool blijkt ook de derby van Manchester een broeihaard voor het coronavirus te zijn geweest
5ed8f079e11b386b25d455cb,https://www.tijd.be/r/t/1/id/10231022,2020-06-04T12:29:41.000Z,"De Europese Centrale Bank kon de Brusselse beurs maar even oppeppen. Care Property Invest veert flink op nu het vastgoedbedrijf in een belangrijke index wordt opgenomen.\n\nNa hun grootste driedaagse klim in een maand noteren de Europese beurzen licht in de plus. Alle ogen zijn gericht op de Europese Centrale Bank. De extra 600 miljard steun die de Frankfurt aankondigde, gaf de beurzen even een boost maar de impact ebde even later weer weg.\n\nDe Bel20 noteert omstreeks 14u30 uur 0,5 procent in de plus op 3.446 punten.\n\nIn een rapport over de banken in Scandinavië en de Benelux breekt UBS een lans voor ING en blijft het beurshuis erg voorzichtig voor KBC. Volgens analist Johan Ekblom impliceert de afgestrafte beurskoers van ING een te somber scenario voor kredietverliezen de komende jaren. De koers van KBC is het omgekeerde: die houdt volgens Ekblom onvoldoende rekening met de impact van de recente renteverlagingen op de inkomsten, zelfs in een optimistisch scenario voor de kredietverliezen.\n\nTsjechië vs ECB\n\nPro memorie: KBC-CEO Johan Thijs temperde vorige maand stevig de verwachtingen voor de netto rente-inkomsten. Dat is de 'omzet' die de bank haalt uit haar kernmetier, kortlopende deposito's in langlopende kredieten recycleren.\n\nDe dramatische renteknip in Tsjechië zou een hap van 200 miljoen uit de inkomsten nemen in 2020. Het Centraal-Europese land was de voorbije jaren als vluchtoord voor de nulrente in de eurozone een belangrijke winstmotor van KBC.\n\nReumacongres\n\nBij de stijgers staat Galapagos, dat 1,2 procent hoger gaat naar 180,20 euro. Op EULAR, het Europese congres voor reumatologie dat dit jaar niet-fysiek plaatsvindt, presenteren Galapagos en zijn partner Gilead Sciences vandaag de fase 3-resultaten van 52 weken gebruik van filgotinib tegen reuma bij volwassenen. Daaruit blijkt dat het middel werkzaam blijft en veilig is. ‘Deze gegevens versterken filgotinib als een potentiële behandelingsoptie voor reumapatiënten’, zegt Mark Genovese, de senior vice president Inflammation van Gilead, in een persbericht.\n\n‘De data over 52 weken zijn grotendeels in lijn met die na 12 of 24 weken’, merken de biotechanalisten van KBC Securities op. ‘Filgotinib bevestigt zijn eerder vastgesteld profiel zowel inzake efficiëntie als veiligheid.’ Het middel wordt wellicht in de tweede jaarhelft goedgekeurd in de VS, de EU en Japan.\n\nOok UCB zal prominent aanwezig zijn op het reumatologiecongres met liefst 14 presentaties waarvan 5 mondeling. Het farmabedrijf staat daarmee naar eigen zeggen op het midden van het podium op het virtuele congres. Als defensief aandeel wint UCB 1,3 procent tot 89,52 euro.\n\nEPRA-index\n\nD’Ieteren zit in achteruit en verliest 3,3 procent tot 52,80 euro. De Brusselse familiale holding, die woensdag wegens de impact van de coronacrisis nog een flinke herstructurering bij D’Ieteren Auto (invoerder van de Volkswagen-merken en uitbater van eigen garages) aankondigde, verdwijnt uit het lijstje topkoopjes van KBC Securities. Na de recente rally van het aandeel is het opwaartse potentieel beperkt, klinkt het. D’Ieteren noteert na een erg sterk 2019 nog 15,7 procent lager dan begin dit jaar, terwijl de hele Brusselse beurs nog op 20 procent verlies staat.\n\nIn topvorm is Care Property Invest. De verhuurder van serviceflats en ander zorgvastgoed schiet 7 procent hoger tot 31,05 euro. De reden voor de blijdschap is dat CP Invest wordt opgenomen in de EPRA-index, voluit de FTSE EPRA Nareit Global Real Estate Index. Degroof Petercam maakte dat in een rapportje bekend en het werd ons bevestigd door het bedrijf zelf.","Euronext Brussel: Care Property glundert, D'Ieteren baalt"
5ed8f07be11b386b25d455d7,https://www.nieuwsblad.be/cnt/dmf20200604_04980954,2020-06-04T10:08:56.000Z,"De kippensoepballetjes van het merk Bruynkens, van 200 gram en 500 gram, worden teruggeroepen wegens de mogelijke aanwezigheid van listeria. Dat bericht het FAVV donderdag. Consumenten die de balletjes hebben gekocht, wordt gevraagd die niet op te eten en terug te brengen naar het verkooppunt.\n\nDe soepballetjes werden onder meer verkocht bij Makro, Spar, Renmans (filiaal Bornem) en mogelijk ook andere detailhandels.\n\nHet gaat om kippensoepballetjes van het merk Bruynkens met lotnummers 2122, 2119, 2120, 2122 en 2226. Ze hebben verschillende minimale houdbaarheidsdata, gaande van 09-06-2020 tot 16-06-2020. De balletjes werden verkocht van 20-05-2020 tot 29-05-2020.\n\nDe symptomen van een listeriabesmetting zijn koorts, rillingen, pijn in de rug en hoofdpijn. De duur van de klachten kan sterk variëren van enkele dagen tot enkele maanden. Bij zwangere vrouwen kan een listeriabesmetting leiden tot een miskraam of hersenvliesontsteking",Kippensoepballetjes van Bruynkens teruggeroepen wegens mogelijke aanwezigheid listeria
5ed8f080e11b386b25d455ef,https://www.tijd.be/r/t/1/id/10231014,2020-06-04T10:02:55.000Z,"Met een fors stimuluspakket van 130 miljard euro lokt de Duitse regering consumenten uit hun kot en stimuleert ze investeringen. Berlijn grijpt naar de grove middelen om een aanslepende crisis te vermijden.\n\nNa twee dagen van bikkelhard onderhandelen raakten de coalitiepartners in de Duitse regering het woensdagavond laat eens over een bijkomend stimulusplan van 130 miljard euro. Dat is meer dan de 50 tot 100 miljard euro waarop de analisten hadden gerekend. Maar het bedrag is een peulschil in vergelijking met de 1.000 miljard euro die Berlijn in maart vrijmaakte toen de corona-epidemie de kop opstak.\n\nDat eerste monsterpakket was bedoeld om de impact van de coronacrisis te verzachten. Ditmaal is de stimulus gericht op het heropstarten van de economie, die rake klappen kreeg door de beperkende coronamaatregelen van de afgelopen weken. De Duitse economie krimpt dit jaar naar alle verwachting met meer dan 6 procent, wat meer is dan tijdens de financiële crisis ruim tien jaar geleden.\n\nBtw-verlaging\n\nOm het tij te keren wil de regering de consumenten weer uit hun kot krijgen. De tijdelijke verlaging van de btw van 19 naar 16 procent zal het snelst een impact hebben. Ook een eenmalige extra kinderbijslag van 300 euro moet de consumptie opkrikken. Het Duitse consumentenvertrouwen is gekelderd door de coronacrisis, die de werkloosheid heeft doen pieken op het hoogste peil sinds 2015.\n\n50 miljard Innovatie De Duitse regering maakt 50 miljard euro vrij voor innovatie, digitalisering en de aanpak van de klimaatverandering.\n\nEen andere pijler van het aanvullende stimuleringspakket is gericht op het aanzwengelen van de investeringen. Bondskanselier Angela Merkel en haar ploeg maken 50 miljard euro vrij voor innovatie, digitalisering en de aanpak van de klimaatverandering. Er gaat onder andere extra geld naar de bouw van 5G-datanetwerken en naar de verbetering van de spoorweginfrastructuur.\n\n‘We konden niet gewoon een stimuluspakket op poten zetten op traditionele wijze’, zei Merkel in een toelichting. ‘Het moest een pakket maatregelen zijn met focus op de toekomst.’ Opvallend is de verdubbeling van de aankooppremie voor elektrische auto’s tot 6.000 euro. Voor benzine- en dieselwagens komen er geen subsidies, ondanks het felle gelobby van de Beierse CSU.\n\nOude breuklijnen\n\nDe onderhandelingen over het nieuwe pakket verliepen zeer moeizaam en sleepten twee dagen aan. In volle coronacrisis hadden de christen- en sociaaldemocratische coalitiepartners nog aan een zeel getrokken om het onheil af te wenden. Nu het ergste achter de rug lijkt, kwamen de oude breuklijnen weer naar boven. De CDU en CSU wilden de steun aan de bedrijven laten primeren, terwijl de SPD hamerde op de ondersteuning van werknemers en gezinnen.\n\nHet moest een pakket maatregelen worden met focus op de toekomst. Angela Merkel Duits bondskanselier\n\nDe coalitiepartners bikkelden ook over de vraag hoeveel nieuwe schulden de regering mocht maken om het stimuleringspakket te financieren. De SPD was daarover minder streng in de leer dan de CDU/CSU. Minister van Financiën Olaf Scholz (SPD) zei dat een deel van het nieuwe pakket wordt gefinancierd door nieuwe schulden. Dat is volgens hem geen probleem: het parlement gaf eind maart groen licht voor 156 miljard euro aan schulden. Daarvan is 60 miljard nog niet gebruikt.\n\nScholz waarschuwde donderdag dat het nodig is de economische motor snel weer op toerental te krijgen. ‘Als we terechtkomen in een aanslepende depressie die tien jaar duurt, hebben we een probleem.’ Een schoktherapie kan soelaas brengen, ook al is die duur, zei Scholz. Als de economie eind dit jaar weer op het peil zit van voor de coronacrisis, kunnen de kosten volgens hem gedekt worden met de extra inkomsten.\n\nStimuluskampioen\n\nDe coronacrisis heeft een aardverschuiving veroorzaakt in politiek Berlijn, dat zich van zuinigheidsprofeet heeft ontpopt tot stimuluskampioen. Sinds de start van de crisis had de Duitse regering al maatregelen genomen ter waarde van 30 procent van het bruto binnenlands product. Vorige maand bleek Duitsland goed te zijn voor 51 procent van de steunmaatregelen die alle EU-lidstaten hadden genomen om de coronacrisis te boven te komen.",Berlijn zet grof geschut in om economie recht te trekken
5ed928b7e8382bc24ee47a18,https://www.nieuwsblad.be/cnt/dmf20200604_04981137,2020-06-04T13:05:58.000Z,"Eind deze maand wordt er normaal gezien weer gevoetbald in Italië, waar de Serie A al sinds 9 maart stilligt door toedoen van het coronavirus. Met Juventus, Lazio en Inter maken nog drie teams kans op de titel. Cristiano Ronaldo is alvast klaar om die strijd te winnen voor de Oude Dame.\n\nEr moeten in Italië nog twaalf volledige speeldagen afgewerkt worden en vier inhaalwedstrijden van de 25e speeldag. Tijdens het eerste speelweekend, op 20 en 21 juni, worden de vier inhaalmatchen afgewerkt. De eerste volledige speeldag staat al tussen maandag 22 en woensdag 24 juni geprogrammeerd. De teams zullen de rest van het seizoen twee wedstrijden per week moeten afwerken, oftewel een totaal van 124 matchen in 44 dagen. Volgens de nieuwe kalender zal de laatste speelronde in Italië afgerond zijn op zondag 2 augustus.\n\nDe data van de resterende wedstrijden in de Coppa Italia werden nog niet bekendgemaakt. Volgens een bron binnen het ministerie van Sport zouden die matchen nog voor de start van de Serie A afgewerkt kunnen worden. Er wordt gespeculeerd over halve finales op 13 en 14 juni en een finale op 17 juni. Om de spelers niet te veel last te laten ondervinden van de hitte worden een grote meerderheid van de wedstrijden om 19u30 of 21u45 gespeeld.\n\nOm volledig klaar te zijn voor de strijd liet Ronaldo niets aan het toeval over. Hij bleef als een beest werken aan zijn fysieke conditie en staat messcherp voor de herstart van de Serie A. Volgens Tuttosport verscheen CR7 deze week zelfs vier uur voor een training op het veld om er individueel nog wat extra bij te trainen. Mede daardoor zou Ronaldo nog beter gescoord hebben op de fitheidstesten bij Juventus dan voor de coronacrisis.\n\nMiljoenen\n\nDe rest van de Serie A is dus gewaarschuwd. Intussen mocht Ronaldo weer enkele miljoenen bijschrijven op z’n bankrekening. De Portugees is al een tijdje de best verdienende sporter op Instagram en dat is in coronatijden niet veranderd, zo blijkt.\n\nTussen 12 maart en 14 mei zou Ronaldo bijna 2,1 miljoen euro verdiend hebben met vier gesponsorde berichten. Goed voor meer dan een half miljoen per post dus. Daarmee doet de Portugees beter dan - wie anders? - Lionel Messi. De Argentijn van FC Barcelona zag 1,45 miljoen extra op z’n bankrekening verschijnen met eveneens vier berichten. Omgerekend iets meer dan 360.000 euro per post dus. Nummer drie is Neymar met 1,33 miljoen extra met vier berichten.\n\nDe top tien (naam, verdiensten in coronatijd, aantal gesponsorde berichten):\n\n1. Cristiano Ronaldo - 2,1 miljoen euro (4)\n\n2. Lionel Messi - 1,45 miljoen euro (4)\n\n3. Neymar - 1,33 miljoen euro (4)\n\n4. Shaquille O’Neal - 650.000 euro (16)\n\n5. David Beckham - 452.000 euro (3)\n\n6. Virat Kohli - 423.000 euro (3)\n\n7. Zlatan Ibrahimovic - 206.000 euro (2)\n\n8. Dwyane Wade - 160.000 euro (4)\n\n9. Dani Alves - 149.000 euro (2)\n\n10. Anthony Joshua - 135.000 (5)","Cristiano Ronaldo is nóg wat rijker geworden in coronatijden, maar traint als een beest voor herstart Serie A: “Vier uur vroeger op training’"
5ed928b89adcb8544894ac01,https://www.tijd.be/r/t/1/id/10231078,2020-06-04T14:58:25.000Z,"Apple Maps zag het levenslicht in 2012. Nu komt er een stevige update voor België.\n\nHardware- en dienstengigant Apple strijkt in juni neer in delen van Brussel en de Vlaamse rand voor een update van zijn navigatieapp Apple Maps.\n\nWie in juni in de gemeentes Brussel, Anderlecht, Vorst, Elsene, Sint-Gillis, Ukkel, Dilbeek of Sint-Pieters-Leeuw toeft, ziet mogelijk een auto van de hardware- en dienstengigant Apple voorbijzoeven.\n\nHet bedrijf werkt daar aan een update van zijn navigatieapp Apple Maps. Dat blijkt uit een zeer summiere update die het bedrijf op zijn Nederlandstalige subsite zette en die werd opgepikt door fansite MacRumors. Het bedrijf zelf was niet bereikbaar voor ommentaar.\n\nBegin dit jaar rolde Apple al een nieuwe Maps-versie uit waarbij de kaart voor de VS niet meer leunde op TomTom-data.\n\nDe Apple-voertuigen komen naar ons land om de kwaliteit van de navigatieapp op punt te zetten. Sinds de lancering van de app in 2012 werkte Apple Maps vooral op data die in licentie werden gegeven door andere navigatietechnologiebedrijven, zoals het Nederlandse TomTom.\n\n'Veel mensen weten niet dat Apple Maps gebaseerd is op onze kaarten en verkeersinfo', zei kaartenpionier en TomTom-topper Alain De Taeye daar eerder over in een interview met De Tijd. Maar Apple gooit langzaam maar zeker het roer om. Het zamelt eigen data in. Begin dit jaar rolde Apple al een nieuwe Maps-versie uit waarbij de kaart voor de VS niet meer leunde op TomTom-data.\n\nRondkijken\n\nApple maakte toen al duidelijk dat het de nieuwe 'Maps-ervaring' in de maanden nadien ook zou uitrollen in Europa. Parallel daarmee stuurt het voertuigen naar Europese landen om op een aantal locaties opnieuw gegevens te verzamelen. 'We proberen kaarten op die manier up-to-date te houden met dezelfde hoge kwaliteit', klinkt het op de Apple-site.\n\nWaarom het bedrijf precies deze locaties kiest en welke gegevens de voertuigen exact verzamelen, is niet duidelijk. De voertuigen hebben nog een tweede doel: ze moeten de 'rondkijkfunctie' in de navigatieapp helpen uit te breiden. Daarmee kan een Apple Maps-gebruiker 3D-foto's van het straatbeeld, voorlopig enkel van grote Amerikaanse steden, raadplegen. De functie is vergelijkbaar met het bekendere Google Streetview.",Apple-auto's verkennen Brussel en rand voor Apple Maps
5ed960fe59773127bd3853e5,https://www.tijd.be/r/t/1/id/10231195,2020-06-04T20:35:10.000Z,"De Duitse en Franse ministers van Economie, Peter Altmaier en Bruno le Maire, lanceerden donderdag een oproep naar bedrijven in Europa om de digitale aspiraties in daden om te zetten.\n\nDe aanzet is er al: in 'Gaia-X' werken 22 Franse en Duitse bedrijven samen aan een eigen Europese data-infrastructuur van de nieuwste generatie, waar bedrijven zowel gegevens kunnen opslaan en delen in alle veiligheid.\n\nDe Europese digitale cloud kan uitgroeien tot de goudstandaard van clouddiensten. Peter Altmaier Duits minister van Economie\n\nGaia-X, genoemd naar de oud-Griekse godin van de aarde, moet dus uitgroeien tot een eigen digitale Europese cloud. Peter Altmaier hoopt dat dit 'baanbrekende project' kan uitgroeien tot 'de goudstandaard van clouddiensten'. Bruno Le Maire benadrukte de nood aan Europese digitale soevereiniteit. Vandaag is de digitale infrastructuur voor data volledig in handen van Amerikaanse techbedrijven. Ook Chinese concurrenten zijn druk doende een eigen cloud uit te bouwen. De Europese Commissie zit al mee op de Frans-Duitse kar.",Parijs en Berlijn zetten Europese cloud op
5ed9d17a3be040bd2d50c79e,https://www.knack.be/nieuws/europa/hoeveel-moet-belgie-nu-echt-betalen-aan-het-europese-herstelplan-voor-het-coronavirus/article-analyse-1606307.html,2020-06-05T02:22:06.000Z,"De afgelopen dagen werden we om de oren geslagen met tal van cijfers over de bijdrage die België zal moeten betalen aan het nieuwe herstelplan van de Europese Commissie. Maar hoe zit de vork echt aan de steel?\n\nVorige week presenteerde Europees Commissievoorzitter Ursula von der Leyen het Next Generation EU-pakket. Dat is het herstelfonds waarmee ze de gevolgen van de coronapandemie in de Unie wil aanpakken. De Commissie wil het geld zelf gaan lenen op de kapitaalmarkten en vervolgens grotendeels via de programma's van de Europese meerjarenbegroting (2021-2028) verdelen.\n\n...\n\nVorige week presenteerde Europees Commissievoorzitter Ursula von der Leyen het Next Generation EU-pakket. Dat is het herstelfonds waarmee ze de gevolgen van de coronapandemie in de Unie wil aanpakken. De Commissie wil het geld zelf gaan lenen op de kapitaalmarkten en vervolgens grotendeels via de programma's van de Europese meerjarenbegroting (2021-2028) verdelen. Het bedrag van 750 miljard is niet louter voor de directe gevolgen van het coronavirus bestemd. Naast economische steunmaatregelen bevat het pakket bijvoorbeeld bijkomende middelen voor de Europese gezondheidscomponent en extra ondersteuning in het kader van de Europese Green Deal. Daarom wordt de verdeling van de centen niet zozeer gebaseerd op het aantal sterfgevallen of ziekenhuisopnames door het coronavirus, maar wel op andere parameters zoals de gemiddelde werkloosheidsgraad, het bevolkingsaantal en het bbp van de lidstaten. Voor het grootste deel zullen daarom data gebruikt worden uit 2019, die dus geen rekening houden met de medische en economische impact van de coronacrisis. Om die reden zou het nieuwe herstelfonds een transfer betekenen van de rijkere naar de armere regio's, ondanks het feit dat België per hoofd van de bevolking veel meer overlijdens kent dat pakweg Hongarije. Waarom komt de Commissie met zoiets op de proppen? Von der Leyen en co. gaan vooral uit van het principe dat de Europese interne markt en economie van belang is voor alle lidstaten. Zonder Europese afzetmarkt of kwaliteitsvolle import uit de Unie komen veel bedrijven in moeilijkheden en dreigen de overheidsinkomsten te verminderen. Ter illustratie: uit een recente studie van de Duitse Bertelsmann Stiftung blijkt dat de meest welvarende regio's meer profiteren van de voordelen van de interne markt. Een inwoner van Antwerpen verdient jaarlijks gemiddeld 1.969 euro door de Europese eenheidsmarkt. In de Roemeense provincie Zuidwest-Oltenië ligt dat bedrag maar op 177 euro. Von der Leyen rekent er met andere woorden op dat de welvarende lidstaten begrijpen dat de armere landen van de Unie die eenheidsmarkt mee garanderen. Solidariteit uit eigenbelang, luidt de idee, ook al valt dat politiek gezien niet altijd even gemakkelijk te verkopen aan het thuispubliek. Toch kijken de lidstaten nauwgezet naar het bedrag dat ze in vergelijking met andere Europese lidstaten zullen ontvangen of moeten ophoesten. De klassieke discussie over de zogenaamde nettobetalers en -ontvangers komt opnieuw aan de oppervlakte. De afgelopen dagen circuleerden alvast heel wat bedragen die door politici en commentatoren met gejuich dan wel verontwaardiging werden onthaald. Belangrijk om te weten: in de eerste plaats gaat het om een voorstel van de Commissie waarover de lidstaten onderling nog een flink potje zullen bakkeleien. De getallen die nu circuleren zijn hoogstens een indicatie van de uiteindelijke landingszone waar momenteel naar wordt gezocht. Wat zeggen de cijfers waar we al meer over weten? De Commissie wil 750 miljard vrijmaken, dat voor 500 miljard aan subsidies en voor 250 miljard aan leningen bestaat. Bedoeling van de subsidies is dat die hoe dan ook worden overgemaakt. Dat is niet het geval voor de leningen die moeten worden terugbetaald. Aangezien de Commissie een goede kredietwaardigheid (AAA) heeft kan ze het geleende geld op haar beurt heel goedkoop aan de lidstaten doorgeven. Goedkoper dan de bedragen die sommige lidstaten met een lagere kredietwaardigheid - denk maar aan Italië (BBB) of België (AA) - zelf op de kapitaalmarkten kunnen ophalen. Maar uieindelijk zijn het de lidstaten die zelf beslissen of ze van zulke leningen gebruik willen maken. Kortom, het is niet geweten in welke mate de 250 miljard zal worden aangeboord. Over slechts twee pakketten kunnen we momenteel met zekerheid zeggen hoe het geld verdeeld zal worden over de lidstaten. Tenminste als het voorstel van de Commissie in haar huidige hoedanigheid wordt aangenomen. Het eerste is het zogenaamde Recovery & Resilience Facility (RFF) waarmee de economische gevolgen van de coronacrisis met het oog op de toekomst moeten worden aangepakt. Met een bedrag van 560 miljard euro, dat bestaat uit 310 miljard aan subsidies en 250 miljard aan leningen, is het RRF duidelijk de grootste uitgavenpost met ongeveer 80 procent van het totaalbedrag. Volgens het voorstel van de Commissie ontvangt België daaruit 4,821 miljard euro aan subsidies, ruim anderhalve procent van het RRF.Een ander pakket is de versterking van het zogenaamde Just Transition Fund (JTF), dat eerder werd voorgesteld in het kader van de Green Deal om de meest getroffen regio's van de ecologische omslag te ondersteunen. Voor de coronacrisis wilde de Europese Commissie daar 7,5 miljard euro voor uittrekken binnen het kader van de Europese meerjarenbegroting (MFF 2021-2027). Daaruit mocht België - het geld zou allemaal naar de regio Henegouwen vloeien - rekenen op 68 miljoen euro. Maar door de coronacrisis wordt dat Europese bedrag opgetrokken tot 40 miljard, waarvan 10 miljard binnen het MFF en 30 miljard binnen het nieuwe herstelfonds. België zou uit de pot ongeveer 370 miljoen euro krijgen: 285 miljoen uit het herstelfonds en 85 miljoen via het MFF. Uit het bedrag van 340 miljard aan subsidies uit het Europese herstelfonds (310 van het RFF en 30 van het JTF) zou België dus 5,106 miljard euro ontvangen. Maar die som is onvolledig: ook de overige 160 miljard euro aan subsidies en de 250 miljard aan leningen moeten nog worden besteed. De toewijzing daarvan is voorlopig nog onbekend. Dat heeft zo zijn redenen: voor de berekening van ReactEU, een fonds van 50 miljard euro dat het Europese cohesiebeleid moet versterken, wacht de Commissie op data van het Europees statistiekbureau Eurostat die pas in oktober bekend zullen zijn. Andere fondsen zoals het gezondheidsprogramma en het civiele beschermingsprogramma RescEU worden dan weer centraal beheerd en niet op voorhand toegewezen. Van de leningen weten we voorlopig nog niet hoe ze zouden worden verdeeld omdat - zoals hierboven verduidelijkt - dat afhangt van de mate waarin België daar beroep op wil doen. Hier en daar duiken er ook cijfers op dat België 12 miljard zou ontvangen, maar wel 25,5 miljard zou moeten betalen. Met andere woorden: het nettoverlies voor ons land zou 13,5 miljard euro bedragen. Die geldsommen komen uit een werkdocument van de Europese Commissie (p.51). Maar zoals het document in de kleine lettertjes vertelt, gaat het om een simulatie. De Commissie heeft de verdeelsleutel van het subsidiegedeelte van het RFF (de 310 miljard euro waar België 4,821 miljard uit ontvangt) omgezet naar het volledige pakket van 750 miljard om de lidstaten een illustratie te geven van de macro-economische impact van het herstelplan. Aangezien de tabel geen rekening houdt met de leningen van 250 miljard - waarvan het dus onduidelijk is of de lidstaten daar überhaupt gebruik van zullen maken - of de centraal beheerde fondsen, kunnen de cijfers dus niet zomaar worden gebruikt om de totale inkomsten en uitgaven van de lidstaten binnen Next Generation EU te verslaan. Hoe zit het dan met de bijdragen? Aangezien de Commissie gaat lenen op de kapitaalmarkten, moet dat geld ook worden terugbetaald. Von der Leyen stelt voor om dat tussen 2028 en 2058 te doen. Hamvraag is waar het geld vandaan moet komen. Enerzijds wil de Commissie nieuwe inkomstenbronnen aanboren, denk maar aan een fossiele brandstoftaks of een belasting op grote bedrijven. Anderzijds zullen ook de lidstaten het bedrag mee moeten afbetalen, weliswaar gespreid over een periode van dertig jaar. Als de lidstaten niet willen dat de Commissie bijkomende inkomsten genereert - alle lidstaten moet het zogenaamde eigenmiddelenbesluit goedkeuren en ratificeren - dan zullen ze op termijn meer moeten terugbetalen. Een vereenvoudigd en hypothetisch cijfervoorbeeld: stel dat de meerjarenbegroting uit 100 miljard euro zou bestaan waarvan de Unie 10 miljard en de lidstaten 90 miljard betalen. Door de extra uitgaven vanwege de coronacrisis verhoogt het totaalbedrag naar pakweg 125 miljard euro. In een situatie waarin de lastenverdeling hetzelfde blijft, zouden de lidstaten 115 miljard moeten betalen en de Unie 10 miljard. Maar door nieuwe inkomstenbronnen aan te boren zou de Commissie mee(r) kunnen afbetalen en zou de bijdrage van de lidstaten bijvoorbeeld op 90 miljard kunnen blijven. Het zal er dus van afhangen in welke mate de lidstaten bereid zijn om de Unie nieuwe inkomstenbronnen te geven. Als ze dat niet willen doen, dan kunnen we een inschatting maken van wat België momenteel zou moeten betalen aan de subsidiecomponent van het Recovery & Reselience Facility van 310 miljard euro. De tabel van de Commissie, waarin sprake is van een Belgische bijdrage van 25,5 miljard, houdt namelijk geen rekening met de verhoging van de eigen middelen en baseert zich dus op de situatie zoals die vandaag is. Indien de bijdragen louter gebeuren op basis van het huidige bbp, dan zou België vandaag 10,55 miljard moeten betalen aan de pot waar het zelf een kleine vijf miljard uit ontvangt. Voor alle duidelijkheid: de terugbetalingen gaan in het voorstel van de Commissie pas binnen acht jaar van start. Op dat moment zijn de bbp-cijfers van de lidstaten anders en zal ook het aandeel van de Belgiche bijdrage veranderen. Slotsom: als het voorstel van de Commissie zonder wijzigingen goedgekeurd wordt, weten we dat België uit het herstelfonds van 750 miljard minstens 5,106 miljard euro zal ontvangen volgens de prijzen van 2018. Over de bijdragen die België vanaf 2028 zou moeten beginnen betalen, kunnen we momenteel nog niets met zekerheid zeggen.",Hoeveel moet België nu écht betalen aan het Europese herstelplan voor het coronavirus?
5eda09bb129f2ca5b1f5aedd,https://www.knack.be/nieuws/europa/wat-betekent-het-plan-von-der-leyen-nu-echt-voor-belgie/article-analyse-1606307.html,2020-06-05T02:22:06.000Z,"De afgelopen dagen werden we om de oren geslagen met tal van cijfers over de bijdrage die België zal moeten betalen aan het nieuwe herstelplan van de Europese Commissie. Maar hoe zit de vork echt aan de steel?\n\nVorige week presenteerde Europees Commissievoorzitter Ursula von der Leyen het Next Generation EU-pakket. Dat is het herstelfonds waarmee ze de gevolgen van de coronapandemie in de Unie wil aanpakken. De Commissie wil het geld zelf gaan lenen op de kapitaalmarkten en vervolgens grotendeels via de programma's van de Europese meerjarenbegroting (2021-2028) verdelen.\n\n...\n\nVorige week presenteerde Europees Commissievoorzitter Ursula von der Leyen het Next Generation EU-pakket. Dat is het herstelfonds waarmee ze de gevolgen van de coronapandemie in de Unie wil aanpakken. De Commissie wil het geld zelf gaan lenen op de kapitaalmarkten en vervolgens grotendeels via de programma's van de Europese meerjarenbegroting (2021-2028) verdelen. Het bedrag van 750 miljard is niet louter voor de directe gevolgen van het coronavirus bestemd. Naast economische steunmaatregelen bevat het pakket bijvoorbeeld bijkomende middelen voor de Europese gezondheidscomponent en extra ondersteuning in het kader van de Europese Green Deal. Daarom wordt de verdeling van de centen niet zozeer gebaseerd op het aantal sterfgevallen of ziekenhuisopnames door het coronavirus, maar wel op andere parameters zoals de gemiddelde werkloosheidsgraad, het bevolkingsaantal en het bbp van de lidstaten. Voor het grootste deel zullen daarom data gebruikt worden uit 2019, die dus geen rekening houden met de medische en economische impact van de coronacrisis. Om die reden zou het nieuwe herstelfonds een transfer betekenen van de rijkere naar de armere regio's, ondanks het feit dat België per hoofd van de bevolking veel meer overlijdens kent dat pakweg Hongarije. Waarom komt de Commissie met zoiets op de proppen? Von der Leyen en co. gaan vooral uit van het principe dat de Europese interne markt en economie van belang is voor alle lidstaten. Zonder Europese afzetmarkt of kwaliteitsvolle import uit de Unie komen veel bedrijven in moeilijkheden en dreigen de overheidsinkomsten te verminderen. Ter illustratie: uit een recente studie van de Duitse Bertelsmann Stiftung blijkt dat de meest welvarende regio's meer profiteren van de voordelen van de interne markt. Een inwoner van Antwerpen verdient jaarlijks gemiddeld 1.969 euro door de Europese eenheidsmarkt. In de Roemeense provincie Zuidwest-Oltenië ligt dat bedrag maar op 177 euro. Von der Leyen rekent er met andere woorden op dat de welvarende lidstaten begrijpen dat de armere landen van de Unie die eenheidsmarkt mee garanderen. Solidariteit uit eigenbelang, luidt de idee, ook al valt dat politiek gezien niet altijd even gemakkelijk te verkopen aan het thuispubliek. Toch kijken de lidstaten nauwgezet naar het bedrag dat ze in vergelijking met andere Europese lidstaten zullen ontvangen of moeten ophoesten. De klassieke discussie over de zogenaamde nettobetalers en -ontvangers komt opnieuw aan de oppervlakte. De afgelopen dagen circuleerden alvast heel wat bedragen die door politici en commentatoren met gejuich dan wel verontwaardiging werden onthaald. Belangrijk om te weten: in de eerste plaats gaat het om een voorstel van de Commissie waarover de lidstaten onderling nog een flink potje zullen bakkeleien. De getallen die nu circuleren zijn hoogstens een indicatie van de uiteindelijke landingszone waar momenteel naar wordt gezocht. Wat zeggen de cijfers waar we al meer over weten? De Commissie wil 750 miljard vrijmaken, dat voor 500 miljard aan subsidies en voor 250 miljard aan leningen bestaat. Bedoeling van de subsidies is dat die hoe dan ook worden overgemaakt. Dat is niet het geval voor de leningen die moeten worden terugbetaald. Aangezien de Commissie een goede kredietwaardigheid (AAA) heeft kan ze het geleende geld op haar beurt heel goedkoop aan de lidstaten doorgeven. Goedkoper dan de bedragen die sommige lidstaten met een lagere kredietwaardigheid - denk maar aan Italië (BBB) of België (AA) - zelf op de kapitaalmarkten kunnen ophalen. Maar uieindelijk zijn het de lidstaten die zelf beslissen of ze van zulke leningen gebruik willen maken. Kortom, het is niet geweten in welke mate de 250 miljard zal worden aangeboord. Over slechts twee pakketten kunnen we momenteel met zekerheid zeggen hoe het geld verdeeld zal worden over de lidstaten. Tenminste als het voorstel van de Commissie in haar huidige hoedanigheid wordt aangenomen. Het eerste is het zogenaamde Recovery & Resilience Facility (RFF) waarmee de economische gevolgen van de coronacrisis met het oog op de toekomst moeten worden aangepakt. Met een bedrag van 560 miljard euro, dat bestaat uit 310 miljard aan subsidies en 250 miljard aan leningen, is het RRF duidelijk de grootste uitgavenpost met ongeveer 80 procent van het totaalbedrag. Volgens het voorstel van de Commissie ontvangt België daaruit 4,821 miljard euro aan subsidies, ruim anderhalve procent van het RRF.Een ander pakket is de versterking van het zogenaamde Just Transition Fund (JTF), dat eerder werd voorgesteld in het kader van de Green Deal om de meest getroffen regio's van de ecologische omslag te ondersteunen. Voor de coronacrisis wilde de Europese Commissie daar 7,5 miljard euro voor uittrekken binnen het kader van de Europese meerjarenbegroting (MFF 2021-2027). Daaruit mocht België - het geld zou allemaal naar de regio Henegouwen vloeien - rekenen op 68 miljoen euro. Maar door de coronacrisis wordt dat Europese bedrag opgetrokken tot 40 miljard, waarvan 10 miljard binnen het MFF en 30 miljard binnen het nieuwe herstelfonds. België zou uit de pot ongeveer 370 miljoen euro krijgen: 285 miljoen uit het herstelfonds en 85 miljoen via het MFF. Uit het bedrag van 340 miljard aan subsidies uit het Europese herstelfonds (310 van het RFF en 30 van het JTF) zou België dus 5,106 miljard euro ontvangen. Maar die som is onvolledig: ook de overige 160 miljard euro aan subsidies en de 250 miljard aan leningen moeten nog worden besteed. De toewijzing daarvan is voorlopig nog onbekend. Dat heeft zo zijn redenen: voor de berekening van ReactEU, een fonds van 50 miljard euro dat het Europese cohesiebeleid moet versterken, wacht de Commissie op data van het Europees statistiekbureau Eurostat die pas in oktober bekend zullen zijn. Andere fondsen zoals het gezondheidsprogramma en het civiele beschermingsprogramma RescEU worden dan weer centraal beheerd en niet op voorhand toegewezen. Van de leningen weten we voorlopig nog niet hoe ze zouden worden verdeeld omdat - zoals hierboven verduidelijkt - dat afhangt van de mate waarin België daar beroep op wil doen. Hier en daar duiken er ook cijfers op dat België 12 miljard zou ontvangen, maar wel 25,5 miljard zou moeten betalen. Met andere woorden: het nettoverlies voor ons land zou 13,5 miljard euro bedragen. Die geldsommen komen uit een werkdocument van de Europese Commissie (p.51). Maar zoals het document in de kleine lettertjes vertelt, gaat het om een simulatie. De Commissie heeft de verdeelsleutel van het subsidiegedeelte van het RFF (de 310 miljard euro waar België 4,821 miljard uit ontvangt) omgezet naar het volledige pakket van 750 miljard om de lidstaten een illustratie te geven van de macro-economische impact van het herstelplan. Aangezien de tabel geen rekening houdt met de leningen van 250 miljard - waarvan het dus onduidelijk is of de lidstaten daar überhaupt gebruik van zullen maken - of de centraal beheerde fondsen, kunnen de cijfers dus niet zomaar worden gebruikt om de totale inkomsten en uitgaven van de lidstaten binnen Next Generation EU te verslaan. Hoe zit het dan met de bijdragen? Aangezien de Commissie gaat lenen op de kapitaalmarkten, moet dat geld ook worden terugbetaald. Von der Leyen stelt voor om dat tussen 2028 en 2058 te doen. Hamvraag is waar het geld vandaan moet komen. Enerzijds wil de Commissie nieuwe inkomstenbronnen aanboren, denk maar aan een fossiele brandstoftaks of een belasting op grote bedrijven. Anderzijds zullen ook de lidstaten het bedrag mee moeten afbetalen, weliswaar gespreid over een periode van dertig jaar. Als de lidstaten niet willen dat de Commissie bijkomende inkomsten genereert - alle lidstaten moet het zogenaamde eigenmiddelenbesluit goedkeuren en ratificeren - dan zullen ze op termijn meer moeten terugbetalen. Een vereenvoudigd en hypothetisch cijfervoorbeeld: stel dat de meerjarenbegroting uit 100 miljard euro zou bestaan waarvan de Unie 10 miljard en de lidstaten 90 miljard betalen. Door de extra uitgaven vanwege de coronacrisis verhoogt het totaalbedrag naar pakweg 125 miljard euro. In een situatie waarin de lastenverdeling hetzelfde blijft, zouden de lidstaten 115 miljard moeten betalen en de Unie 10 miljard. Maar door nieuwe inkomstenbronnen aan te boren zou de Commissie mee(r) kunnen afbetalen en zou de bijdrage van de lidstaten bijvoorbeeld op 90 miljard kunnen blijven. Het zal er dus van afhangen in welke mate de lidstaten bereid zijn om de Unie nieuwe inkomstenbronnen te geven. Als ze dat niet willen doen, dan kunnen we een inschatting maken van wat België momenteel zou moeten betalen aan de subsidiecomponent van het Recovery & Reselience Facility van 310 miljard euro. De tabel van de Commissie, waarin sprake is van een Belgische bijdrage van 25,5 miljard, houdt namelijk geen rekening met de verhoging van de eigen middelen en baseert zich dus op de situatie zoals die vandaag is. Indien de bijdragen louter gebeuren op basis van het huidige bbp, dan zou België vandaag 10,55 miljard moeten betalen aan de pot waar het zelf een kleine vijf miljard uit ontvangt. Voor alle duidelijkheid: de terugbetalingen gaan in het voorstel van de Commissie pas binnen acht jaar van start. Op dat moment zijn de bbp-cijfers van de lidstaten anders en zal ook het aandeel van de Belgiche bijdrage veranderen. Slotsom: als het voorstel van de Commissie zonder wijzigingen goedgekeurd wordt, weten we dat België uit het herstelfonds van 750 miljard minstens 5,106 miljard euro zal ontvangen volgens de prijzen van 2018. Over de bijdragen die België vanaf 2028 zou moeten beginnen betalen, kunnen we momenteel nog niets met zekerheid zeggen.",Wat betekent het plan-Von der Leyen nu écht voor België?
5eda09c1129f2ca5b1f5aeee,https://www.tijd.be/r/t/1/id/10231244,2020-06-05T08:32:10.000Z,"België moet snel een wettelijk kader creëren om een privacyveilige app toe te laten die de verspreiding van het coronavirus kan tegengaan. Die app is minder invasief dan contactopsporing.\n\nEen paar weken geleden ben ik gevraagd mee te helpen bij het opzetten van het systeem voor contactopsporing. Het basisprincipe is eenvoudig: om de verspreiding van het coronavirus te voorkomen worden personen die in nauw contact zijn geweest met een besmette persoon gecontacteerd. Als ze symptomen vertonen, wordt hen een prioritaire test aangeboden. Als ze geen symptomen vertonen, wordt hen gevraagd een tijd in quarantaine te gaan, zodat ze het virus niet (onbewust) verder verspreiden.\n\nDat systeem heeft al bij tal van andere infectieziekten, zoals tuberculose, zijn waarde bewezen. In normale situaties gebeurt de contactopsporing door een handvol gezondheidsinspecteurs. Omdat daar nog altijd te veel besmette personen voor zijn, wordt nu een contactcenter ingezet.\n\nContactopsporing via een contactcenter is nodig, maar heeft ook beperkingen. Het is afhankelijk van het feit dat je mensen telefonisch kan bereiken. Het werkt traag en is relatief duur. Het is gebaseerd op het geheugen van de mensen en het laat niet toe contacten op te sporen met mensen die de besmette persoon niet kent, bijvoorbeeld op het openbaar vervoer, in een restaurant of op een cultureel event.\n\nEr bestaat een app die is uitgebouwd door een groep van wetenschappers en waarvan de broncode openbaar en gratis beschikbaar is.\n\nDaarbij kan een app aanzienlijk helpen. Er bestaat een app die is uitgebouwd door een groep van wetenschappers en waarvan de broncode openbaar en gratis beschikbaar is. Als gebruikers van de app nauw met elkaar in contact komen, wordt tussen elkaars toestellen inhoudsloos ‘gebrabbel’ uitgewisseld. Daaruit kan elkaars identiteit niet worden afgeleid. Evenmin kan worden afgeleid waar het contact heeft plaatsgevonden. Als iemand besmet is, publiceert die zijn ‘gebrabbel’ van de voorbij dagen op een centrale server. Iedereen die dat ook in het geheugen van zijn toestel vindt, weet dat hij in nauw contact is geweest met een besmet persoon, zonder dat onthuld wordt wie dat is en waar het contact plaatsvond. De betrokkene kan dan de nodige maatregelen nemen. Het ‘gebrabbel’ van de besmette persoon op de centrale server verdwijnt automatisch na 14 dagen. Als er geen besmettingen meer zijn, loopt de centrale server leeg en heft het systeem zichzelf op.\n\nDe app, die door de Europese Unie wordt aangeraden, is volgens de European Data Protection Board, de privacywaakhond op Europees vlak, conform aan de regelgeving voor gegevensbescherming. De lidstaten wordt wel aangeraden het gebruik van de app wettelijk te omkaderen.\n\nSommige wetenschappers willen dat de app ook permanent informatie inzamelt via gps over de plaats waar een persoon zich bevindt. Op die manier willen ze hotspots van mogelijke besmettingen in kaart brengen en personen waarschuwen als ze een dergelijke hotspot naderen. Maar in tegenstelling tot het systeem hierboven is dat erg privacy-invasief. Want personen moeten dan melden dat ze besmet zijn zonder dat hun anonimiteit gewaarborgd is en ze worden permanent gevolgd. Ook al stellen de betrokken onderzoekers dat de gegevens geanonimiseerd worden, ik denk niet dat zo'n systeem het noodzakelijke vertrouwen van de burgers kan genieten.\n\nWettelijk kader\n\nIk hoop dat België niet lang meer wacht om een wettelijk kader te creëren en de aanzet te geven voor het snel gebruik van de privacyveilige versie van de app, die veel minder privacy-invasief is dan contactopsporing via een contactcenter. Het is onverantwoord de burgers niet in de mogelijkheid te stellen een dergelijke app vrijwillig te downloaden en te gebruiken om elkaar te beschermen. Het gaat hier niet om een gadget, maar om een wezenlijk instrument voor bescherming van de volksgezondheid.\n\nEr bestaat een app die is uitgebouwd door een groep van wetenschappers en waarvan de broncode openbaar en gratis beschikbaar is.\n\nSommigen twijfelen aan de effectiviteit van de app. Ze werpen op dat die maar zin heeft als voldoende mensen ze vertrouwen en installeren. Het vertrouwen moet verdiend worden. Daarom is een wettelijk kader nodig dat te privacy-invasieve functies verbiedt, tenzij de burger daar zelf uitdrukkelijk mee instemt.\n\nHet leidt geen enkele twijfel dat de app effectief kan zijn op plaatsen waar veel mensen samenkomen. Ik kan me moeilijk voorstellen dat werknemers van een bedrijf zo'n app niet massaal vrijwillig installeren om te weten of ze op het werk, of op de trein of de bus, in contact zijn geweest met een besmet persoon. Het zou hen grotere zekerheid geven. Een verantwoordelijke werkgever laat eventuele betrokkenen ook onmiddellijk thuiswerken, zodat hij een besmettingshaard in zijn bedrijf vermijdt. Daarover kunnen ongetwijfeld goede afspraken worden gemaakt tussen sociale partners. In de ondernemingsraad van de organisatie die ik leid, was de interesse in elk geval enorm.","Snel een privacyveilige contactopsporingsapp, aub!"
5eda41f508809558c8313d4c,https://www.standaard.be/cnt/dmf20200605_04982227,2020-06-05T09:35:00.000Z,"Fans van Zuid-Koreaanse popmuziek, kortweg K-pop, hebben de hashtag #WhiteLivesMatter overgenomen. In plaats van witte vierkanten staan er nu overal gifs en filmpjes Zuid-Koreaanse zangers.\n\nNaar aanleiding van Black Lives Matter, de beweging tegen geweld en racisme tegen zwarte mensen, begonnen tegenstanders #WhiteLivesMatter. Daarbij deelden ze witte vierkanten op sociale media als tegenbeweging voor #Blackouttuesday.\n\nDe controversiële white lives-hashtag was even ‘trending’ op Twitter. Sommigen gebruikten ook de hashtags #AllLivesMatter, #WhiteOutWednesday of #BlueLivesMatter (voor agenten).\n\nHet is lang niet de eerste keer dat de fans zo’n actie op poten zetten. De groep staat ervoor bekend snel bijeen te komen en te spammen, op het agressieve af. Op 31 mei stuurden mensen massaal filmpjes van K-pop door toen het politiedepartement van Dallas vroeg om ‘illegale activiteiten van de protesten’ door te sturen. De daarvoor opgerichte app werd binnen de 24 uur offline gehaald, ‘door technische moeilijkheden’.\n\nOnline fancultuur is niet te onderschatten. Fans van EXO en BTS, bekende K-popgroepen, hebben online een gigantisch bereik en engagement. Next Big Sound meldde dat tussen 26 mei en 1 juni BTS bijna 9 miljoen keer vernoemd werd op Twitter, EXO 1,9 miljoen keer. Toen was er zelfs nog geen sprake van #WhiteLivesMatter.\n\nHackercollectief Anonymous\n\nDat gebeurt niet zomaar. De fans baseren zich op data om op de Billboard Charts te geraken, om meer bekeken te worden op Youtube en om te stemmen via hashtags. Het ‘BTS on Billboard’-account heeft op Twitter 1,2 miljoen volgers, en dat is maar één van de accounts. Zelfs het hackercollectief Anonymous tweette ‘Respect voor de Kpop stans’. Stan is een andere benaming voor een obsessieve fan, vernoemd naar het gelijknamige lied van Eminem.\n\nAnonymous stans ALL KPop allies!\n\nHACK THE PLANET! — Anonymous (@YourAnonNews) June 3, 2020\n\nForbes bracht twee jaar geleden in kaart hoe hard het echte engagement afweek van het geschatte engagement. Daarvoor keken ze naar het aantal volgers en hoe vaak die in interactie gingen. Voor EXO was dat 14.000 keer groter dan verwacht, voor BTS 4.000 keer groter. Conclusie: de fans zijn niet alleen talrijk, maar ook heel gepassioneerd.",Fans K-pop kapen hashtags tegen Black Lives Matter
5eda41f52893af93f8a529ca,https://www.nieuwsblad.be/cnt/dmf20200527_04972999,2020-05-27T09:55:43.000Z,"De Nederlandse webwinkel bol.com ontkent dat het gegevens van lokale winkeliers zou gebruiken om zijn eigen voorraad beter te kunnen verkopen. Het Vlaamse Parlementslid Maurits Vande Reyde (Open VLD) had dat dinsdag gesuggereerd, en waarschuwde Vlaamse winkels dan ook dat het niet zonder gevaar is om met bol.com in zee te gaan.\n\nDe Nederlandse webwinkel is deze maand een promotiecampagne gestart om Vlaamse winkels aan zich te binden. Zij kunnen hun producten ook via bol.com aanbieden en hebben zo een veel groter klantenbereik. Maar Vande Reyde zegt al klachten te hebben ontvangen van winkels die hun verkoop op het platform eerst zagen boomen en dan een onverklaarbare terugval kenden. “In de zoekresultaten bleken dan dezelfde producten opeens verkocht te worden door bol.com zelf”, zegt hij. Vande Reyde vermoedt dat het bedrijf de toegepaste algoritmes inzet voor eigen profijt.\n\nBol.com ontkent\n\nBol.com ontkent dat laatste. “Als wij data van lokale winkeliers zouden gebruiken om er zelf beter van te worden, hebben we op de lange termijn geen bestaansrecht, omdat lokale winkeliers dan niet bij ons willen verkopen”, klinkt het woensdag. Het bedrijf wijst er ook op dat meer dan de helft van de orders op zijn platform via een partner gebeuren. “Uiteindelijk werkt bol.com er naar toe om alleen zelf het assortiment aan te bieden dat niet of niet voldoende door lokale winkeliers wordt aangeboden”, klinkt het. Bol.com zegt dat het bij eventuele gaten in het assortiment (op basis van zoektermen, red.) zelfs eerst de partners de mogelijkheid biedt om deze artikelen aan te bieden.\n\nZelfde prijzen\n\nVande Reyde hekelt ook het feit dat lokale bedrijven die met bol.com in zee gaan aan heel wat voorwaarden moeten voldoen. Eén daarvan is dat ze voor hetzelfde product dezelfde prijs op bol.com moeten hanteren als op hun eigen website.\n\nDat ontkent bol.com niet, maar dat past volgens het bedrijf in het aanbieden van een performant platform aan ondernemers. “Consumenten rekenen op goede en eerlijke prijzen, het internet biedt daar transparantie en overzicht in. Als bol.com willen we daarin bijdragen” klinkt het.\n\nHet bedrijf wijst erop dat lokale handelaars de zogenaamde bemiddelingsbijdrage aan bol.com enkel moeten betalen als ze ook verkopen via het platform. “Als ze niets verkopen, betalen ze ons ook niets”. De bemiddelingsbijdrage beschouwt het bedrijf als een vorm van “marketing- en servicekosten”. Voor sommige erg goedkope artikelen, kan het dus beter zijn om enkel via de eigen webshop te verkopen, erkent bol.com.",Bol.com ontkent misbruik van gegevens van Vlaamse winkels om eigen voorraad beter te kunnen verkopen
5eda7a3aeeb630a2113da39b,https://www.tijd.be/r/t/1/id/10231391,2020-06-05T16:13:41.000Z,"Vlaams minister van Economie en Innovatie Hilde Crevits heeft 2,2 miljoen euro transformatiesteun toegekend aan drie bedrijven.\n\nDe koffieverpakker Belmoca uit Londerzeel ontvangt 0,6 miljoen euro transformatiesteun van de Vlaamse regering. Het bedrijf met 26 werknemers maakt goedkopere koffiecapsules voor machines van Nespresso.\n\nDe eerste generatie was niet volledig compatibel met alle machines, maar dat zou moeten verbeteren met een investering van 9,6 miljoen euro in nieuwe infrastructuur. Het bedrijf wil exporteren naar 70 landen.\n\nPost\n\nHet verpakkingsbedrag SB Diest valt met 0,628 miljoen euro ook in de prijzen. Het Vlaams-Brabantse bedrijf doet wellicht geen belletje rinkelen, maar is een speler achter de schermen in de e-commerce: het maakt zakken en verpakkingsmateriaal voor post en e-commerce. Tot de klanten behoren DHL, Aveve, La Redoute en Puratos.\n\nSB en de zusteronderneming Segers & Balcaen willen dunnere folieverpakking produceren en meer materiaal recycleren. Het bedrijf met 45 werknemers investeert 4,2 miljoen euro.\n\nJanssen\n\nHet grootste bedrag, 1 miljoen euro, vloeit naar het Kempense farmabedrijf Janssen Pharmaceutica. Dat investeert in zijn vestigingen in Beerse en Geel 23 miljoen euro in supercomputers en data-infrastructuur. Daarmee wil het inzetten op het vergaren en analyseren van data via artificiële intelligentie.","Vlaams geld voor koffiecapsules, postzakken en supercomputers van Janssen"
5eda7a45b67ff1a2555e32a5,https://www.tijd.be/r/t/1/id/10231369,2020-06-05T16:22:06.000Z,"Een crash van meer dan 40 procent in één maand en dan een remonte van 40 procent. Het beursjaar 2020 is frenetiek genoeg zonder de zot lange Europese handelsdag te moeten blijven tolereren, dank u.\n\nWe laten even de ‘bompa vertelt’ in ons los. Toen we in de mist der tijden begonnen als beursverslaggever liep de Brusselse handelsdag van 10 tot 16 uur, scheurden we twee keer per dag vellen papier met koerslijsten van de telex af en faxte beurshuis Vermeulen-Raemdonck ons elke avond de belangrijkste data van de beursdag door. En, o ja, handelaars verklaarden elke bizarre beweging met het magische woord ‘quinzaine’.\n\nEuropeanen zijn de workaholics van de wereldbeursdag. Sinds een opbod in de late jaren 90 zweren de Europese beurzen bij een beursdag van achtenhalf uur. In Londen begint de handelsdag om 8 uur. In de City moeten handelaars en strategen die voorbereid aan de aftrap willen komen niet veel later dan om 6 uur aan hun desk zitten. ‘Wake up to money’, het tradersprogramma op radiozender BBC Five Live, zendt om... 5 uur ’s ochtends uit.\n\nBentobox\n\nHet is tijd dat de Europese beurzen die erfenis van de dotcomgekte afvoeren. Wall Street zweert sinds 1985 bij een handelsdag die van half tien tot vier loopt, twee uur korter. In Tokio zelfs drie uur (zie illustratie). Handelaars krijgen op de middag een uur respijt voor een bentoboxlunch.\n\nSchermvullende weergave ©Mediafin\n\nAziaten houden van die break: de beurs van Singapore schafte de lunch in 2011 af, maar moest die in 2017 weer invoeren. ‘Lunchpauzes zijn goed voor de markt’, zei Jimmy Ho, voorzitter van de lokale traderslobby Society of Remisiers - prachtig, toch? - toen tevreden. Europese handelaars, analisten (en beursverslaggevers) die elke vrijdag een halve smos kaas uit hun toetsenbord kunnen vissen, kunnen het daar alleen maar volmondig mee eens zijn.\n\nGelukkig komt er schot in de zaak. De Londense beurs zette deze week het resultaat van een consultatieronde bij alle spelers online, Euronext is aan dezelfde oefening bezig. Daaruit blijkt dat een grote meerderheid gewonnen is voor minder uren. Die zijn samen met flexibeler (thuis)werken - op dat vlak is een virus wonderen aan het verrichten - cruciaal om de beurswereld minder familieonvriendelijk en minder mannelijk te maken. Plus: vrijwel niemand koestert nog de waanidee dat de handel over meer uren spreiden de liquiditeit ten goede komt.\n\nDe handel is in 2020 echt al frenetiek genoeg zonder absurd lange dagen te kloppen. Even kort samenvatten: de Bel20 trapte af met een rally die de barometer op 17 februari naar het hoogste peil in 13 jaar bracht, dan kwam het virus en volgde in één maand een crash van 43 procent. En nu een rally van tot nu 40 procent.\n\nMet dank aan overheden en centrale banken die op indrukwekkende wijze in actie zijn geschoten. Hét schoolvoorbeeld blijft het straffe persbericht van de Federal Reserve op 23 maart, de balans van de Amerikaanse centrale bank is sindsdien 3.000 miljard dollar groter geworden.\n\nEuropa zit evenmin stil: Duits bondskanselier Angela Merkel en Frans president Emmanuel Macron ontvouwden vorige maand een Europees herstelfonds dat eigenlijk een embryonale Europese begroting is. De Kanzlerin ontvouwde deze week een extra Duits stimuluspakket van 130 miljard euro. Duitsland, gidsland: zuinig in goede tijden om gul te kunnen zijn in slechte tijden.\n\nDe herwonnen risicoappetijt van beleggers laat zich ook zien in licht overeind krabbelende groeimarktmunten, nu de wereld minder frenetiek haar reservemunt, de dollar, hamstert. De Federal Reserve ‘exporteerde’ via akkoorden met 14 andere centrale banken, van Europa over Zuid-Korea en Mexico tot Brazilië, 450 miljard dollar tijdens de pandemie.\n\nDe peso is gevallen\n\nNiettemin: ondanks recent herstel noteren munten als de Mexicaanse peso en de Braziliaanse real fors goedkoper dan begin dit jaar, tegen zowel de dollar als de euro (zie grafiek). Een ernstig probleem voor twee Belgische bedrijven die zich diep in de dollar- en euroschulden staken: AB InBev en Ontex.\n\nSchermvullende weergave ©Mediafin\n\nDe biergigant stelt het transactierisico, dat munten alle kanten uitzwiepen tussen het sluiten van een transactie zoals de inkoop van grondstoffen en de eigenlijke uitvoering van de transactie, door indekking wel met een jaar uit. Met andere woorden: de dit voorjaar tuimelende peso en real zullen vooral in de eerste helft van 2021 een grote impact hebben.\n\nBij Ontex is de impact op de cashflow onmiddellijk. En volgens Credit Suisse onderschatten beleggers die schromelijk. Het beurshuis verlaagde de winstprognoses voor de luierfabrikant fors en knipte het koersdoel bij tot 12 euro.\n\n‘Grofweg een vijfde van de inkomsten van Ontex is in peso en real, terwijl het gros van de grondstoffen, vooral cellulosepulp, in dollar luidt’, merkt analist Faham Baig op. Hij verwacht dat tuimelende munten de al niet royale winstmarge dit jaar 3 procentpunt afromen en alle positieve impact van besparingen en goedkopere grondstoffen uitwissen. De schuld ziet hij eind dit jaar dicht tegen het alarmpeil van 4 keer de brutobedrijfswinst (editda) noteren.\n\nOntex bewijst ampel: ook goedkope schulden moeten afbetaald worden en zijn toxisch in combinatie met een management dat de misstappen opstapelt. Zoals de Credit Suisse-analist droogjes opmerkt over de dure Braziliaanse overname uit 2017: ‘Een deal die manifest niet heeft gebracht wat bij de aankondiging beloofd werd.’\n\nHij merkt op dat Brazilië aantoont wat gebeurt als het management zich ‘zonder veel lokale kennis op een markt begeeft’. En houdt dus zijn hart vast voor de intrede op de Amerikaanse markt, met de bouw van een eerste fabriek. Een markt die gedomineerd wordt door Procter & Gamble en Kimberly-Clark, die ruim driekwart van de luiermarkt in handen hebben.",Pepptalk voor de workaholics van de beurs
5eda7a45b67ff1a2555e32a6,https://www.tijd.be/r/t/1/id/10231373,2020-06-05T15:36:21.000Z,"Een ijzersterk Amerikaanse jobrapport zet vooral de Dow in vuur en vlam. De cijfers van zakelijke dienstverlener Slack waren niet goed genoeg.\n\nDe aandelenbeurzen in New York noteren stevig hoger. Beleggers trekken zich op aan veel beter dan verwacht jobrapport. De Dow-Jones noteert 3,5 procent hoger op 27.200 punten. De Nasdaq Composite wint 1,9 procent tot 9.800 punten.\n\nHet is opnieuw de luchtvaartsector die stevig hoger vliegt. American Airlines gaat ruim 30 procent vooruit, na de winst van ruim 41 procent op donderdag. American Airlines gaat steeds meer vluchten hervatten. Branchegenoten als Delta Air Lines en United Airlines klimmen tot 20 procent. De sector heeft de laatste tijd de wind in de rug door het herstel van vluchtschema's bij Amerikaanse maatschappijen. Ook vliegtuigbouwer Boeing (plus 8,4 procent) profiteert van het positieve sentiment rond de luchtvaart bij beleggers.\n\nChipproducent Broadcom wint 5,4 procent met dank aan een winststijging over het afgelopen kwartaal. Broadcom profiteert van een grotere vraag naar chips voor datacenters. Wel waarschuwde Broadcom voor een zwakkere vraag naar smartphone-onderdelen als gevolg van de coronacrisis.\n\nChatdienst Slack Technologies met als beursticker WORK, die met name populariteit geniet onder zakelijke gebruikers, wist afgelopen kwartaal duidelijk munt te slaan uit de coronacrisis. Er was veel interesse in de diensten van Slack doordat bedrijven massaal medewerkers vanuit huis lieten werken. Niettemin maakt Slack een duik van 18,5 procent omdat het de prognoses voor het gehele boekjaar intrekt. Slack verwijst naar de onzekerheid wegens Covid19. Bovendien ziet het de vraag tanen bij enkele grote klanten in zwaar getroffen industrieën zoals de luchtvaartsector. Last but not least, was het aandeel dit jaar al 80 procent gestegen.",Slack keldert op ijzersterk Wall Street
5edab275e2497b0bf569a272,https://vrtnws.be/p.4nJ4moAlD,2020-06-05T19:29:19.000Z,"Nogal wat CD&V-mandatarissen verslikken zich in hun koffie. ""Uitgesloten dat we een coalitie vormen met partijen die haaks staan op de manier waarop wij naar mens en samenleving kijken."", twittert partijvoorzitter Joachim Coens.\n\n""We hebben altijd gezegd dat we met een partij als Vlaams Belang absoluut niet kunnen samenwerken op basis van de ideologische verschillen die er zijn"", valt Kamerlid Sammy Mahdi (CD&V) zijn voorzitter bij in ""Terzake"". Mahdi haalt fijntjes uit naar Bogaert, stemmentrekker in West-Vlaanderen. ""Het electoraal gewicht van een persoon is belangrijk, maar het electoraal gewicht van de partij is nog belangrijker, dat afhankelijk is van de communicatie van die partij."" Ideologie en standvastigheid acht Mahdi trouwens nóg hoger.","Hendrik Bogaert (CD&V): ""Natuurlijk wil ik in de partij blijven"""
5edaeab7251862f0d382b17b,https://www.tijd.be/r/t/1/id/10231338,2020-06-05T23:00:11.000Z,"Het thuiswerken waar velen door de coronacrisis toe gedwongen werden, smaakt naar meer. Zowel werknemers als werkgevers zien enkele voordelen. De werknemer vermijdt vaak filestress en kan werkuren en privétijd beter combineren. De werkgever kan kosten besparen, omdat de kantoorruimte kan worden beperkt en de verplaatsingskosten dalen.\n\nMaar voor we de stap zetten van de huidige gedwongen situatie naar structureel thuiswerk moeten enkele zaken op orde worden gezet. Dat gaat van het aanpassen van de arbeidsovereenkomst over duidelijke afspraken voor werktijden tot de vergoeding voor het ‘thuiskantoor’.\n\nWat moet aan mijn contract veranderen?\n\nVoor telewerk op regelmatige basis - het structureel telewerk - bestaat sinds 2005 een wetgevend kader. Op basis daarvan is voor structureel telewerk een schriftelijk document vereist. Dat kan gaan om een schriftelijke overeenkomst bij de start van een betrekking als telewerk als een deel van de functie wordt gezien. Maar het kan ook om een wijziging van de arbeidsovereenkomst gaan als telewerk aanvankelijk niet in het contract stond. Op veel werknemers die na de coronacrisis blijven telewerken, is die tweede optie van toepassing.\n\nNaast elektriciteit en verwarming kunt u ook andere kantoorkosten inbrengen: de uitrusting, de inrichting, benodigdheden.\n\nDeze zaken moeten in de arbeidsovereenkomst van telewerkers staan:\n\n\n\n- de frequentie van het thuiswerk en de dagen of uren waarop van thuis uit wordt gewerkt.\n\n- de periodes waarin de telewerker bereikbaar moet zijn en over welke kanalen.\n\n- de afspraken over de vergoeding van de kosten.\n\n- de plaats(en) en de tijdstippen die de telewerker kiest voor zijn werk.\n\n- de afspraken over de technische ondersteuning om zo vlekkeloos mogelijk te kunnen werken.\n\n\n\nOp welke tijdstippen moet ik mijn uren presteren?\n\nAls u thuis werkt, geldt dezelfde arbeidsduurregeling als op kantoor. Tegelijk geldt voor structureel telewerk als algemeen principe dat het normale werkrooster niet van toepassing is. Als daar verder geen afspraken over bestaan, kunt u uw werktijd in ruime mate zelf organiseren. Het kan dat u een vroege vogel bent en ’s ochtends liefst zo snel mogelijk begint te werken om een deel van de namiddag vrij te hebben.\n\nMaar u kunt ook een job uitoefenen waarvoor u tussen 9 en 17 uur op post moet zijn. In dat geval zijn daar met uw werkgever afspraken over gemaakt en bent u verplicht uw uren in dat tijdsbestek te presteren.\n\n\n\nKan mijn werkgever mijn thuiswerk controleren?\n\nHet controleren van telewerkers werpt al snel vragen over privacy op. Zo is het voor een werkgever niet mogelijk werknemers die thuiswerken met een webcam te controleren. Andere zaken kunnen wel. Zo kan u worden gevraagd elke dag op een bepaald uur in te loggen op het bedrijfssysteem. Maar er kan ook worden gevraagd aan het begin of aan het einde van de werkdag te rapporteren over het gepresteerde werk of over de tijdsbesteding van de afgelopen of vorige dag.\n\nOrganiseer ik zelf een ‘thuiskantoor’ of moet mijn werkgever dat doen?\n\nIn de meeste gevallen neemt de werkgever de laptop, de mobiele telefoon en de internetverbinding voor zijn rekening. Als u de apparatuur voor privédoeleinden mag gebruiken, wordt dat wel als een voordeel alle aard (VAA) worden beschouwd.\n\nDe forfaitaire bedragen van het VAA zijn:\n\n\n\n> 6 euro per maand voor een pc, laptop en randapparatuur.\n\n> 5 euro per maand voor internet of mobiele data.\n\n> 3 euro per maand voor tablet, smartphone of gsm.\n\n> 4 euro per maand voor een telefoonabonnement.\n\n\n\nDat eigen gebruik maakt deel uit van uw loon, wat betekent dat u daarop RSZ en belastingen betaalt.\n\n‘We krijgen ook meer vragen over de ergonomie van het thuiswerken: moet een extra scherm of een externe computermuis ter beschikking worden gesteld,' Sarah De Groof Acerta\n\nIntussen heeft de rulingdienst van de FOD Financiën duidelijk gesteld welke vergoeding werknemers tijdens hun uitzonderlijk coronathuiswerk vrij van belasting en vrij van RSZ-bijdragen mogen ontvangen voor andere kosten. Het gaat om een forfaitair bedrag van maximaal 129,48 euro per maand om de uitgaven voor verlichting, verwarming, papier en andere kantoorbenodigdheden te dekken. 972 ondernemingen hebben bij de rulingdienst een aanvraag ingediend om die kostenvergoeding te betalen. Dat is een kleine stormloop als je dat aantal vergelijkt met de 1.216 aanvragen die vorig jaar voor alle materies samen - personenbelasting, vennootschapsbelasting, btw en successierechten - zijn ingediend.\n\n‘Vanuit de bedrijven kwam de vraag of de vergoeding kon worden toegekend bij de afbouw van volledig naar gedeeltelijk telewerk’, zegt Steven Vanden Berghe, de voorzitter van de rulingcommissie. ‘Dat kan zolang op structurele basis minimaal vijf dagen per maand van thuis uit wordt gewerkt.’ De vergoeding wordt niet in verhouding gezet tot het aantal thuiswerkdagen en kan dus ongeacht het aantal dagen 129,48 euro bedragen.\n\nDe aanvraag van de corona-onkostenvergoeding is een versnelde maar tijdelijke procedure. De regeling is van toepassing zolang de adviezen van de Nationale Veiligheidsraad van kracht zijn. ‘Zodra we in het ‘nieuwe normaal’ terechtkomen, wordt met een nieuwe rulingaanvraag dossier per dossier en functie per functie bekeken welke vergoedingen als kosten eigen aan de werkgever kunnen worden toegekend’, zegt Vanden Berghe. ‘Zoals in klassieke dossiers voor kosten eigen aan de werkgever wordt gekeken naar de jobinhoud en het aantal dagen telewerk om de vergoeding te bepalen.’\n\n\n\nBoven op de vergoeding voor algemene kosten kan de werkgever een vergoeding geven voor het professionele gebruik dat de werknemer maakt van zijn eigen laptop en internetaansluiting. Het gaat telkens om 20 euro. Op die kostenvergoedingen worden geen RSZ en belastingen betaald. ‘Onkostenvergoedingen zijn altijd mogelijk geweest,’ zegt Sarah De Groof, juridisch adviseur bij de hr-dienstenbedrijf Acerta. ‘Maar ze zijn niet verplicht en voor de coronacrisis werden ze eerder als pasmunt gezien om telewerk ingang te doen vinden. Nu werken veel werknemers gedwongen van thuis uit en is er weinig budgettaire ruimte bij werkgevers, waardoor de vraag naar onkostenvergoedingen minder aan de orde is.’\n\nDe Groof merkt dat stilaan meer vragen binnenlopen over de onkostenvergoedingen nu telewerk steeds structureler wordt. ‘Toch gaat het vaak om de vraag wat moet gebeuren om geen onkostenvergoeding te betalen’, stelt ze vast. ‘We krijgen ook meer vragen over de ergonomie van het thuiswerken: moet een extra scherm of een externe computermuis ter beschikking worden gesteld, moet de thuiswerker een bureaustoel geleverd krijgen...’\n\n\n\nNaast het forfaitair bedrag is het mogelijk een onkostenvergoeding te betalen die 10 procent van het brutoloon bedraagt. De vergoeding staat in verhouding tot het aantal dagen dat van thuis uit wordt gewerkt. Voor een voltijdse werknemer die één dag per week van thuis uit werkt, bedraagt de kostenvergoeding 2 procent van het brutomaandloon.\n\n\n\nDe RSZ aanvaardt die 10 procent als vrijgestelde kostenvergoeding, maar de fiscus zit niet op dezelfde lijn. Het hangt dus af van het akkoord met de rulingcommissie van de FOD Financiën of daar belasting op betaald wordt.\n\n‘Die 10 procent omvat alle telewerkkosten’, zegt Veerle Michiels, juridisch adviseur van de hr-dienstengroep SD Worx. ‘Het gaat niet alleen om de kosten voor verwarming, verlichting en onderhoud, maar ook om kosten voor het gebruik van apparatuur, bureau- en ander materiaal zoals inkt en papier, en communicatie- en internetkosten.’\n\n\n\n‘Bij het verplichte thuiswerk wegens de coronamaatregelen kon enkel worden gebruikgemaakt van het maandelijks forfait van 129,48 euro’, zegt Saskia Lombaerts, directeur bij het accounting- en consultingbedrijf Moore. ‘Alleen als de werknemer voordien een kostenvergoeding van 10 procent van zijn brutoloon ontving, mocht die werkwijze verder worden toegepast. Beide manieren van terugbetaling zijn dus mogelijk en kunnen permanent worden. Uiteraard moet een onderneming consequent zijn en hetzelfde systeem aanhouden voor iedereen.’\n\n\n\nKunnen kosten die u voor uw thuiswerk maakt in de belastingaangifte worden opgenomen?\n\nDe kosten die u maakt om een inkomen te krijgen of te behouden mag u van uw belastbaar beroepsinkomen aftrekken. Voor werknemers, zelfstandigen die winst maken, bedrijfsleiders en vrije beroepers is het alleen zinvol de werkelijke beroepskosten aan te tonen als ze hoger uitkomen dan het wettelijke kostenforfait. U zult dus altijd de berekening moeten maken.\n\nDe hoogte van dat forfait hangt af van uw beroepsactiviteit. Voor werknemers en zelfstandigen met winst kan het forfait oplopen tot 4.880 euro (bedrag voor inkomstenjaar 2020). Bovendien moet u de werkelijke beroepskosten altijd kunnen staven met bewijsstukken.\n\nU kunt niet uw hele elektriciteits- en verwarmingsfactuur fiscaal inbrengen: u moet de kosten beperken tot het beroepsmatig deel. ‘In principe gebeurt dat volgens de verhouding tussen de oppervlakte van het beroepsmatig gebruikte deel en de totale oppervlakte van uw woning’, zegt Bart Lombaerts van PwC Tax Consultants. ‘Maar u moet ook rekening houden met de gebruiksintensiteit. Als u slechts één dag per week thuiswerkt, moet u dat ook in rekening brengen. In tijden van corona kan dat uiteraard meer dan anders zijn. Het is mogelijk in overleg met de taxatieambtenaar een individueel akkoord te sluiten over het beroepsgedeelte van uw woning.’\n\n\n\nNaast elektriciteit en verwarming kunt u ook andere kantoorkosten inbrengen: de uitrusting, de inrichting, benodigdheden... ‘Kosten voor zaken zoals kantoormeubilair, een pc, een rekenmachine en fotokopieertoestellen moeten over meerdere jaren afgeschreven worden. Andere zoals telefoonkosten, verzendingskosten, postzegels, kantoorbenodigdheden, papier en fotokopieën mogen integraal afgetrokken worden, voor zover ze aan de aftrekbaarheidsvoorwaarden voldoen’, zegt Maxime Duymelinck van PwC Tax Consultants.\n\n\n\nKrijgt u tijdens de coronacrisis een tijdelijke maandelijkse onkostenvergoeding voor thuiswerk, dan is die tot 129,48 euro vrij van belasting en RSZ-bijdragen. Ook de eventuele kostenvergoeding van 20 euro per maand voor het gebruik van een privé-internetaansluiting en -abonnement en een privécomputer zijn vrijgesteld van RSZ-bijdragen en belasting. ‘Als u zo’n belastingvrije forfaitaire onkostenvergoeding ontvangt, kunt u diezelfde kosten niet mee in aftrek nemen in uw aangifte. Een dubbel gebruik is niet toegestaan. Bewijst u toch uw werkelijke beroepskosten, dan moet u de ontvangen forfaitaire vergoeding van de werkelijke beroepskosten aftrekken’, zegt Lombaerts.\n\n\n\nVerandert er iets voor mijn bedrijfswagen?\n\nVoor bedrijfswagens verandert het structureel telewerk niets, ook al vermindert het gebruik van de bedrijfswagen. De CO₂-bijdrage ten laste van de werkgever en het voordeel alle aard voor de werknemer zijn niet afhankelijk van het aantal kilometers. Die CO₂-bijdrage en belastingen op het voordeel alle aard blijven verschuldigd, ook al staat de auto gewoon voor de deur.\n\n\n\nBen ik verzekerd voor arbeidsongevallen?",Zorg dat uw thuiswerk goed geregeld is
5edb22f94b4b68cf919cad5c,https://www.nieuwsblad.be/cnt/dmf20200605_04983024,2020-06-06T01:00:00.000Z,"Paul Conway, de Amerikaanse hoofdaandeelhouder van KV Oostende, is opnieuw in België. De bedoeling is dat aan Adnan Custovic wordt gezegd dat KVO niet langer doorgaat met hem als hoofdcoach.\n\nDe nieuwe Amerikaanse eigenaars hebben een eigen trainer op het oog die volgens hun dataformules zal werken. Ook de tweede passage van Custovic als T1 bij KV Oostende zal dus kort zijn. Door de coronacrisis zat de Bosniër alleen maar tegen Genk op de bank. Volgende week begint bij KVO ook de Franse algemeen manager Gauthier Ganaye.",Adnan Custovic is trainer af bij KV Oostende
5edb5b353c5f9d52e504167f,https://www.nieuwsblad.be/cnt/dmf20200606_04983482,2020-06-06T05:08:35.000Z,"In de Verenigde Staten heeft Joe Biden, de enige overblijvende presidentskandidaat van de Democratische Partij, nu ook officieel de nominatie binnen. Volgens de data van verschillende Amerikaanse media heeft hij nu meer dan de benodigde 1.991 kiesmannen achter zich. Als kandidaat voor de Democraten zal Biden de Republikeinse zittende president Donald Trump uitdagen.\n\nBiden claimde zijn kandidatuur ook al in een mededeling. “Het was een eer om naast een van de meest getalenteerde groepen van kandidaten van de Democratische Partij ooit mee te dingen”, zegt hij. “Ik kan met trots zeggen dat we als een verenigde partij in deze algemene verkiezing gaan.”\n\nDat de voormalige vicepresident onder Barack Obama de nominatie zou binnenhalen, was zo goed als zeker. Sinds medekandidaat Bernie Sanders enkele weken geleden de handdoek in de ring gooide, was hij de enige overblijvende presidentskandidaat. Sanders bleef wel kiesmannen verzamelen om zoveel mogelijk invloed te kunnen uitoefenen op het Democratische programma.\n\nDinsdag won Biden nog de voorverkiezingen in de hoofdstad Washington D.C. en de staten Indiana, Maryland, Montana, New Mexico, Pennsylvania, Rhode Island en South Dakota. De volgende voorverkiezingen op de agenda zijn die in Georgia en West Virginia op 9 juni.",Joe Biden heeft Democratische nominatie binnen
5edb5b3736a702e10267e21f,https://www.hbvl.be/cnt/dmf20200606_04983485/joe-biden-heeft-democratische-nominatie-binnen,2020-06-06T05:34:20.000Z,"In de Verenigde Staten heeft Joe Biden, de enige overblijvende presidentskandidaat van de Democratische Partij, nu ook officieel de nominatie binnen. Volgens de data van verschillende Amerikaanse media heeft hij nu meer dan de benodigde 1.991 kiesmannen achter zich. Als kandidaat voor de Democraten zal Biden de Republikeinse zittende president Donald Trump uitdagen.\n\nBiden claimde zijn kandidatuur ook al in een mededeling. “Het was een eer om naast een van de meest getalenteerde groepen van kandidaten van de Democratische Partij ooit mee te dingen”, zegt hij. “Ik ...",Joe Biden heeft Democratische nominatie binnen
5edb5b375ffb3fd7a558f1b3,https://www.gva.be/cnt/dmf20200606_04983486/joe-biden-heeft-democratische-nominatie-binnen,2020-06-06T05:38:48.000Z,"In de Verenigde Staten heeft Joe Biden, de enige overblijvende presidentskandidaat van de Democratische Partij, nu ook officieel de nominatie binnen. Volgens de data van verschillende Amerikaanse media heeft hij nu meer dan de benodigde 1.991 kiesmannen achter zich. Als kandidaat voor de Democraten zal Biden de Republikeinse zittende president Donald Trump uitdagen.\n\nBiden claimde zijn kandidatuur ook al in een mededeling. “Het was een eer om naast een van de meest getalenteerde groepen van kandidaten van de Democratische Partij ooit mee te dingen”, zegt hij. “Ik kan met trots zeggen dat we als een verenigde partij in deze algemene verkiezing gaan.”\n\nDat de voormalige vicepresident onder Barack Obama de nominatie zou binnenhalen, was zo goed als zeker. Sinds medekandidaat Bernie Sanders enkele weken geleden de handdoek in de ring gooide, was hij de enige overblijvende presidentskandidaat. Sanders bleef wel kiesmannen verzamelen om zoveel mogelijk invloed te kunnen uitoefenen op het Democratische programma.\n\nDinsdag won Biden nog de voorverkiezingen in de hoofdstad Washington D.C. en de staten Indiana, Maryland, Montana, New Mexico, Pennsylvania, Rhode Island en South Dakota. De volgende voorverkiezingen op de agenda zijn die in Georgia en West Virginia op 9 juni.",Joe Biden heeft Democratische nominatie binnen
5edb5b3822a3ce0d56c6b99f,https://www.standaard.be/cnt/dmf20200606_04983484,2020-06-06T05:15:42.000Z,"In de Verenigde Staten heeft Joe Biden, de enige overblijvende presidentskandidaat van de Democratische Partij, nu ook officieel de nominatie binnen. Volgens de data van verschillende Amerikaanse media heeft hij nu meer dan de benodigde 1.991 kiesmannen achter zich.\n\nBiden claimde zijn kandidatuur ook al in een mededeling. ‘Het was een eer om naast een van de meest getalenteerde groepen van kandidaten van de Democratische Partij ooit mee te dingen’, zegt hij. ‘Ik kan met trots zeggen dat we als een verenigde partij in deze algemene verkiezing gaan.’\n\nFolks, tonight we secured the 1,991 delegates needed to win the Democratic nomination. I'm going to spend every day fighting to earn your vote so that, together, we can win the battle for the soul of this nation. https://t.co/sl3wFGabpg — Joe Biden (@JoeBiden) June 6, 2020\n\nDat de voormalige vicepresident onder Barack Obama de nominatie zou binnenhalen, was zo goed als zeker. Sinds medekandidaat Bernie Sanders enkele weken geleden de handdoek in de ring gooide, was hij de enige overblijvende presidentskandidaat. Sanders bleef wel kiesmannen verzamelen om zoveel mogelijk invloed te kunnen uitoefenen op het Democratische programma.\n\nDinsdag won Biden nog de voorverkiezingen in de hoofdstad Washington D.C. en de staten Indiana, Maryland, Montana, New Mexico, Pennsylvania, Rhode Island en South Dakota. De volgende voorverkiezingen op de agenda zijn die in Georgia en West Virginia op 9 juni.\n\nBiden neemt het op 3 november op tegen zetelend president Donald Trump. Politieke analisten verwachten da de 77-jarige Democraat een Afro-Amerikaanse vrouw zal kiezen als ‘running mate’.",Biden heeft Democratische nominatie mathematisch binnen
5edb5b3c36a702e10267e227,https://www.knack.be/nieuws/wereld/joe-biden-heeft-democratische-nominatie-binnen/article-news-1606841.html,2020-06-06T06:17:06.000Z,"In de Verenigde Staten heeft Joe Biden, de enige overblijvende presidentskandidaat van de Democratische Partij, nu ook officieel de nominatie binnen. Volgens de data van verschillende Amerikaanse media heeft hij nu meer dan de benodigde 1.991 kiesmannen achter zich. Als kandidaat voor de Democraten zal Biden de Republikeinse zittende president Donald Trump uitdagen.\n\nBiden claimde zijn kandidatuur ook al in een mededeling. 'Het was een eer om naast een van de meest getalenteerde groepen van kandidaten van de Democratische Partij ooit mee te dingen', zegt hij. 'Ik kan met trots zeggen dat we als een verenigde partij in deze algemene verkiezing gaan.'\n\nZo goed als zeker\n\nDat de voormalige vicepresident onder Barack Obama de nominatie zou binnenhalen, was zo goed als zeker. Sinds medekandidaat Bernie Sanders enkele weken geleden de handdoek in de ring gooide, was hij de enige overblijvende presidentskandidaat. Sanders bleef wel kiesmannen verzamelen om zoveel mogelijk invloed te kunnen uitoefenen op het Democratische programma.\n\nDinsdag won Biden nog de voorverkiezingen in de hoofdstad Washington D.C. en de staten Indiana, Maryland, Montana, New Mexico, Pennsylvania, Rhode Island en South Dakota. De volgende voorverkiezingen op de agenda zijn die in Georgia en West Virginia op 9 juni.\n\nBiden claimde zijn kandidatuur ook al in een mededeling. 'Het was een eer om naast een van de meest getalenteerde groepen van kandidaten van de Democratische Partij ooit mee te dingen', zegt hij. 'Ik kan met trots zeggen dat we als een verenigde partij in deze algemene verkiezing gaan.'Dat de voormalige vicepresident onder Barack Obama de nominatie zou binnenhalen, was zo goed als zeker. Sinds medekandidaat Bernie Sanders enkele weken geleden de handdoek in de ring gooide, was hij de enige overblijvende presidentskandidaat. Sanders bleef wel kiesmannen verzamelen om zoveel mogelijk invloed te kunnen uitoefenen op het Democratische programma.Dinsdag won Biden nog de voorverkiezingen in de hoofdstad Washington D.C. en de staten Indiana, Maryland, Montana, New Mexico, Pennsylvania, Rhode Island en South Dakota. De volgende voorverkiezingen op de agenda zijn die in Georgia en West Virginia op 9 juni.",Joe Biden heeft Democratische nominatie binnen
5edb5b3c22a3ce0d56c6b9a2,https://datanews.knack.be/ict/magazine/drie-op-vier-belgische-bedrijven-doet-beroep-op-clouddiensten/article-normal-1605655.html,2020-06-05T13:00:06.000Z,"Meer dan 3 op 4 Belgische bedrijven doet beroep op clouddiensten. Meer dan 6 op de 10 bedrijven zegt nu meer gebruik te maken van clouddiensten dan een jaar geleden. Maar die toename is niet louter een gevolg van de coronacrisis, zo blijkt uit een onderzoek van Data News.\n\nBijna een kwarteeuw na het ontstaan van de term cloud computing, 20 jaar na de eerste Software-as-a-Service diensten en 14 jaar na de lancering van Amazon Web Services (AWS) is cloud ingeburgerd in IT. Of zo lijkt het toch. Maar is dat ook zo in ons land? Om het antwoord op die vraag te kennen, lanceerde Data News in april een enquête. Daaruit blijkt dat cloud wel degelijk fors in opmars is. Zowat 3 op 4 bedrijven die de survey invulden zeggen dat hun organisatie beroep doet op clouddiensten. In het segment van de grootste bedrijven (meer dan 500 personen) loopt dat percentage op tot 85. Gevraagd naar de situatie vorig jaar, zegt 63% dat hun bedrijf nu meer beroep doet op clouddiensten dan een jaar geleden. 34% houdt het op een status-quo. Hoe groter het bedrijf, des te meer het vakje 'meer beroep op clouddiensten' aangevinkt werd.\n\n...\n\nBijna een kwarteeuw na het ontstaan van de term cloud computing, 20 jaar na de eerste Software-as-a-Service diensten en 14 jaar na de lancering van Amazon Web Services (AWS) is cloud ingeburgerd in IT. Of zo lijkt het toch. Maar is dat ook zo in ons land? Om het antwoord op die vraag te kennen, lanceerde Data News in april een enquête. Daaruit blijkt dat cloud wel degelijk fors in opmars is. Zowat 3 op 4 bedrijven die de survey invulden zeggen dat hun organisatie beroep doet op clouddiensten. In het segment van de grootste bedrijven (meer dan 500 personen) loopt dat percentage op tot 85. Gevraagd naar de situatie vorig jaar, zegt 63% dat hun bedrijf nu meer beroep doet op clouddiensten dan een jaar geleden. 34% houdt het op een status-quo. Hoe groter het bedrijf, des te meer het vakje 'meer beroep op clouddiensten' aangevinkt werd. Uiteraard betekent dit niet dat zomaar álle workloads naar de cloud verhuizen. In belangrijke mate geldt dat wel voor kantoorsoftware à la Google Docs of Office 365 - dat sinds kort als Microsoft 365 door het leven gaat. 59% zegt gebruik te maken van kantoorapplicaties in de cloud. 49% doet ook beroep op één of meerdere cloudstorage-oplossingen zoals het populaire Dropbox of het minder gekende Stack van TransIP. Niet geheel onverwachts op nummer 3 - zeker als u weet dat deze enquête werd afgenomen in volle coronacrisis met thuiswerk als norm: samenwerkingstools in de ruime zin van het woord. Denk dan aan software als Slack en Microsoft Teams of de 'nieuwere' videotoepassingen à la Google Meet en Zoom. Ook interne bedrijfssoftware gaande van payroll-systemen, CRM- en ERP-toepassingen of HCM-applicaties vinden relatief makkelijk hun weg naar de cloud (38%). Tot zover de rode draad, want voor alle andere toepassingen zegt telkens 20 tot 28% dat die (deels) in de cloud draaien - afhankelijk van het type bedrijf uiteraard. Dat gaat dan van pakweg testing & staging en de ontwikkelingsomgeving tot sales-, marketing- en e-commerce applicaties, helpdesk, business intelligence, (netwerk) monitoring software en security & compliance. 55% van de respondenten die clouddiensten gebruiken doen beroep op Software-as-a-Service (SaaS). Ongeveer 1 op de 3 zegt telkens ook gebruik te maken van Platform-as-a-Service (PaaS), Infrastructure-as-a-Service (IaaS) en Storage-as-a-Service (STaaS). 40% maakt gebruik van een private cloud of interne cloud. 46% doet beroep op public cloud en 26% vinkt het vakje naast hybrid cloud aan. Uiteraard waren meerdere antwoorden mogelijk. Het hybride cloudmodel scoort misschien wat verrassend laag, maar dat heeft allicht te maken met de verschillende definities die er van bestaan. Wanneer we bijvoorbeeld kijken wie én 'public cloud' én 'hybrid cloud' aanvinkt, is dat 59%. Pas publiceerde Colt nog de resultaten van een Europees cloudonderzoek. Ook daaruit blijkt de grote verscheidenheid en vooral de 'mix' van cloudmodellen die bedrijven hanteren. SaaS blijkt er net als in ons onderzoek de meest gebuikte clouddienst. Maar belangrijker is dat 42% zowel SaaS, PaaS als IaaS-modellen combineert. En dat maakt ook dat heel wat bedrijven bij verschillende leveranciers tegelijk clouddiensten shoppen. Ongeveer de helft van de respondenten in het Colt-onderzoek heeft het over een hybride cloudstrategie.Geen verrassing is de top-3 van meest gebruikte cloud service & cloud applications providers in ons land: Microsoft - met onder meer Azure maar ook Office 365 - wordt door maar liefst 77% van de respondenten ingezet. Google volgt als stevige tweede, maar wel op aanzienlijke afstand, met 35%. Amazon Web Services (AWS) wordt door 28% van de ondervraagde bedrijven in ons land gebruikt. De meeste organisaties kiezen meerdere cloud providers en hebben daar elk hun redenen voor. Een internationaal bedrijf bijvoorbeeld dat in heel wat verschillende regio's actief is, komt al snel tot de conclusie dat één publieke cloudleverancier voor alles een hele uitdaging vormt. Een multicloud-aanpak komt dan al snel in beeld. In een recente studie van Gartner, zei 81% van de respondenten nog dat ze met twee of meer providers werken. ""Het is uitgerekend de dominantie van de megavendors in public cloud die er voor zorgt dat bedrijven meerdere cloud providers kiezen"", meent Michael Warrilow, analist bij Gartner. ""De meeste organisaties kiezen ook voor een multicloud-strategie omdat ze op die manier vendor lock-in proberen te vermijden of de beste oplossingen bij elke leverancier eruit willen pikken"", voegt hij er nog aan toe. Die vrees voor lock-in (het achteraf niet of moeizaam kunnen overschakelen naar een andere leverancier, nvdr.) is reëel. 35% van de respondenten in de Data News enquête die al ervaring hebben met clouddiensten geeft aan dat het gevaar lock-in voor hen een van de grootste belemmeringen is om een bepaalde dienst of applicatie toch niet in de cloud onder te brengen. Opnieuw 35% zegt ook dat security een van de grootste belemmeringen is: iets wat al mee gaat van in de beginjaren van cloud. Het wantrouwen is kennelijk nog steeds niet helemaal weggenomen. In het Europees cloudonderzoek van Colt blijft beveiliging trouwens ook een van de belangrijkste aandachtspunten. ""Voor ons was het al duidelijk dat er een massale overstap naar de cloud op komst was"", vertelt Keri Gilder, chief commercial officer bij Colt. ""Ons onderzoek toont aan dat de cloud de verwachtingen van bedrijven waarmaakt of zelfs overtreft. Dat betekent dat bedrijven een groot vertrouwen hebben in hun volgende migratieproject. De meeste respondenten beginnen daar in minder dan negen maanden tijd mee. Het verbaasde me niet dat bedrijven die hun migratietraject naar de cloud hebben gestart connectiviteit en beveiliging nog altijd belangrijke punten van zorg vinden"", gaat hij verder: ""96% van alle IT-besluitvormers heeft inmiddels wel voldoende vertrouwen om bedrijfskritische data en applicaties in de cloud onder te brengen."" Daar is de Belg dan duidelijk wel wat voorzichtiger in. Hoewel toch 42% zegt dat bedrijfskritische applicaties in hun bedrijf in de cloud terug te vinden zijn. Het gaat dan in hoofdzaak om kantoorsoftware, collaboration tools en interne bedrijfssoftware (CRM, ERP, etc).Na de bekende drie grote public cloudspelers vinden we andere cloud service & applications providers terug als Salesforce, VMware, SAP, ServiceNow, Oracle, Workday en IBM. Oracle scoorde net wel een internationaal belangrijke deal met Zoom: een van de recente 'winnaars' uit de covid-19 crisis als veelgebruikte videoconferencing-tool. Maar Belgisch country manager Jan Ronsse ziet wel een duidelijke reden waarom Oracle achteraan het klassement te vinden is. ""Oracle heeft een grote installed base. 98% van de Fortune 500 bedrijven draait kritische applicaties in Oracle databases. In België zitten de gegevens uit kritische businessapplicaties dikwijls ook in databases van Oracle. Dat is nu wel typisch iets wat je niet vaak of zeker niet te snel naar de cloud brengt"", zegt Ronsse. ""Dus ja, er is nog heel wat on-premise te vinden in dat segment, maar we zien wel degelijk een groei, zeker in nieuwere toepassingen. Een zeer sterke uptake zien wij in 'cloud at customer': een aanbod waarin we de voordelen van public cloud naar eigen datacenters van de klant brengen."" ""Voor ons is er in ieder geval een gigantisch potentieel dat nog naar de cloud moet gebracht worden. Daarom zijn we nu ook volop datacenters van de tweede generatie aan het bouwen. 1 per 23 dagen bouwen we er. Tegen het einde van het jaar zal Oracle zo wereldwijd 36 'gen2' datacenters tellen"", aldus nog Ronsse. Uit onze enquête blijkt dat 30% van Belgische bedrijven beroep doet op gespecialiseerde datacenterdiensten. Wanneer we de uitsplitsing maken naar grootte, blijkt dat percentage hoger bij de ondernemingen tussen de 100 en 200 werknemers en 201-500 werknemers (telkens 38%), en zeker bij de grootste bedrijven met meer dan 500 werknemers: 42% om precies te zijn.De lockdown in ons land dwong heel wat bedrijven tot razendsnelle en soms ingrijpende maatregelen om telewerk mogelijk te maken voor zoveel mogelijk werknemers. Voor 21% van de respondenten betekent dat ook dat ze in allerijl meer cloudcapaciteit of clouddiensten afnamen. Hoe groter de organisatie, des te groter het percentage dat meer clouddiensten nodig had: 43% bij bedrijven met 200 tot 500 werknemers. Bij de allergrootste bedrijven (+500 werknemers) valt dat dan weer terug tot 33%. Allicht omdat zij al de nodige cloudinfrastructuur op schaal hebben. Dus ja, er is een zekere impact, maar de grootste beweging naar de cloud was het afgelopen jaar toch al ingezet nog voor er van een nieuw coronavirus sprake was. Iets meer dan de helft ziet ook geen impact van de pandemie op de eigenlijke lopende cloudprojecten in hun organisatie. Een klein percentage ziet net een versnelling in het project (12%), en iets meer heeft het over een vertraging of uitstel (17%). Amper 3% heeft het over geschrapte projecten omdat bijvoorbeeld de budgetten zijn bevroren. Jan Ronsse denkt dat het nog te vroeg is om de eigenlijke impact al te kunnen inschatten. ""We spreken dikwijls over projecten met een lang traject. En in sommige industrieën is de impact net eerder positief, zoals de publieke sector, healthcare of onderwijs. En videoconferencing uiteraard. In de bancaire sector is het dan weer eerder een moeilijk verhaal. In het algemeen zien we dat de niet-essentiële projecten nu wel uitgesteld worden, maar dat de projecten die een kostenreductie opleveren net meer investeringen krijgen."" Kostenbesparingen zijn voor Belgische bedrijven niet de belangrijkste reden om te kiezen voor diensten in de cloud. 37% kiest voor de cloud omwille van een kostenbesparing in hardware, 23% zoekt een kostenbesparing in software. Dé belangrijkste driver is echter de mogelijkheid om IT-capaciteit 'on demand' te laten toenemen of krimpen. Die elasticiteit is een van de basisprincipes van cloud, maar zagen we in eerdere enquêtes toch zelden helemaal bovenaan de ranking. Op nummer 2 staat de mogelijkheid om snel nieuwe producten en/of diensten te kunnen opleveren (45%). Een betere samenwerking tussen teams staat op derde plaats (41%). Hier speelt ongetwijfeld wel een covid-19 effect: het in allerijl laten aanrukken van extra samenwerkingssoftware. ""De adoptie van cloudinfrastructuur zal door de crisis blijven accelereren, zeker rond video"", denkt David Older, head of equities en fund manager bij Carmignac. ""Microsoft zal een van de winnaars worden in de enterprise-omgeving met Teams. Maar Zoom wordt zeker het dominante platform na corona: stabiliteit, gebruiksgemak, een slick interface. De snelle adoptie is echt ongezien, daar waar andere spelers à la WebEx nooit in geslaagd zijn. Meer en meer gratis gebruikers zullen ook naar een betalend plan overschakelen"", denkt Older. Maar wanneer Older uitzoomt om het bredere economische plaatje te bekijken ziet hij een ander verhaal. ""Wanneer je met CIO's praat, hoor je nu toch vaak dat ze voor heel wat van hun IT-projecten op de pauzeknop hebben geduwd. Dé grote vraag is nu wanneer de knop opnieuw ingeduwd wordt en hoe snel die projecten weer in gang gezet worden. Die snelheid zal bepalen hoe we uit het dal gaan kruipen. Bedrijven met een sterke balans zullen het volgens mij wel goed blijven doen. Maar ik verwacht toch dat het voor de meesten een slow & steady recovery wordt"", besluit David Older.",Drie op vier Belgische bedrijven doet beroep op clouddiensten
5edb9379e9f437a80fe7b62a,https://www.tijd.be/r/t/1/id/10231318,2020-06-06T09:00:00.000Z,"Over de corona-app steken wilde verhalen de kop op, gevoed door voorbeelden uit andere landen of onze eigen verbeelding. Meteen duidelijk communiceren en transparantie bieden kost minder moeite dan later die 'broodjeappverhalen' de wereld uit helpen.\n\nHeb je het ook al eens gedaan: bewust niet naar een guilty pleasure geluisterd op Spotify, omdat je vreest dat het algoritme je daardoor 'foute' muziek zal aanbevelen? Als gebruiker weet je nu eenmaal niet op welke informatie Spotify zich baseert om je suggesties te geven. Nogal wat gebruikers hebben daardoor hun eigen verklaringen van hoe de algoritmes van Spotify werken. Dat leidt tot onvoorspelbaar gedrag, zoals Spotify bewust niet gebruiken om naar je favoriete muziek te luisteren, om je muziekimago hoog te houden.\n\nDe werking van technologie waar we dagelijks mee in contact komen, is voor veel gebruikers in grote mate onverklaarbaar.\n\nMythes ontstaan om het onbegrijpelijke te verklaren. De werking van technologie waar we dagelijks mee in contact komen, is voor veel gebruikers in grote mate onverklaarbaar. Gebruikers ‘verzinnen’ dan wel de mythes, in veel gevallen is het niet niet hun fout dat ze ontstaan. We krijgen van ontwikkelaars vaak geen inzicht in hoe een technologie werkt en zijn dus op onze eigen verbeelding aangewezen. Wie weet waarop Spotify precies zijn aanbevelingen baseert? Daarenboven krijg je als gebruiker doorgaans weinig controle over technologie: je kan de Spotify-aanbevelingen maar beperkt bijsturen. Als gebruiker weet en kan je dus weinig. Bijgevolg zoeken veel mensen op eigen houtje naar verklaringen en andere manieren om invloed uit te oefenen.\n\nZulke mythes zijn onschuldig als het gaat om liedjes luisteren, maar ze worden problematisch als het gaat over de corona-app. Professor cryptologie Bart Preneel maakte zich sterk dat de corona-app aan de hoogste privacynormen zal voldoen. Het komt er evenwel op aan de bevolking daarvan te overtuigen en vertrouwen te creëren in de technologie.\n\nFake news\n\nTechnologische mythes lijken sterk op fake news, en zijn minstens even hardnekkig. Door een artikel van Vice zijn nog altijd veel gebruikers ervan overtuigd dat Facebook meeluistert naar hun gesprekken via de microfoon van de smartphone. Op grote schaal is dat technisch onmogelijk. En zo'n schandaal is het laatste dat Facebook wil. Toch blijft die mythe in leven en blijft ze gedeeld worden via - ironisch genoeg - Facebook zelf. Want zelfs al is ze niet waar, Facebook is niet transparant over waarom je wat te zien krijgt. Facebook heeft de mythe dus vooral aan zichzelf te danken.\n\nTechnologische mythes zijn tekenen van onmacht in een complexe, snel veranderende wereld. Kijk naar de uitrol van 5G-technologie in Vlaanderen. Al bijna 38.000 Vlamingen ondertekenden een enquête tegen 5G. Volgens een reportage van HLN zijn 18.000 Vlamingen actief betrokken bij die tegenbeweging. Jarenlang ontwikkelde aanbevelingen door onafhankelijke, internationale instituten zoals de International Commission on Non‐Ionizing Radiation Protection (ICNIRP) die de veiligheid van 5G garanderen, volstaan niet om de tegenbeweging te kenteren. Een gebrek aan transparante communicatie van de overheid heeft een wildgroei aan complottheorieën veroorzaakt. Veel burgers snappen en vertrouwen de technologie niet, met een grote protestbeweging tot gevolg.\n\nTransparantie over de technologie in een heldere communicatiecampagne is van elementair belang.\n\nAls we willen dat de contacttracingapp een wezenlijk bijdrage levert in de strijd tegen corona, dan moeten we dus meer doen dan een expert het woord geven in een actualiteitsprogramma. Inzicht in digitale technologie is een werk van lange duur. In de ‘datageletterdheid’, ook van de brede bevolking, moet meer geïnvesteerd worden. Op korte termijn is transparantie in een heldere communicatiecampagne van elementair belang. Daarin moet duidelijk blijken hoe de technologie werkt, hoe ze wel en niet wordt ingezet, hoe ze ook weer zal verdwijnen en welke democratische waarborgen er zijn.\n\nMaar om de verdere wildgroei van technologische mythes tegen te gaan is vooral ook vertrouwen nodig. Onze suggestie: neem burgers mee in het verhaal. Laat ze op verschillende manieren actief participeren bijvoorbeeld door publieke consultaties, een burgerjury die mee nagaat wat gebeurt, en toezichtscomités met burgers. En als ze dingen zien waarover ze bezorgd zijn, neemt die mee in het beleid.\n\nPieter Duysburgh, Rob Heyman, Rosamunde Van Brakel en Pieter Ballon",Laat broodjeappverhalen niet de doodsteek worden voor contacttracing
5edbcbb8d495caa6c6b5c648,https://www.knack.be/nieuws/wereld/elf-verdachten-opgepakt-in-grote-zaak-van-kindermisbruik-in-duitsland/article-news-1606889.html,2020-06-06T12:55:06.000Z,"In een grote zaak van kindermisbruik in de Duitse deelstaat Noordrijn-Westfalen heeft de politie elf verdachten opgepakt, van wie er zeven aangehouden zijn. Er zijn drie kinderen, van 5, 10 en 12, geïdentificeerd als slachtoffers. Hoofdverdachte is een 27-jarige IT'er uit Münster.\n\nDe feiten zouden zich in een vakantiehuisje afgespeeld hebben. De moeder van de hoofdverdachter werd ook aangehouden, net als mannen uit Noordrijn-Westfalen en andere Duitse deelstaten. Volgens hoofdinspecteur Joachim Poll hebben de speurders 'onvoorstelbare beelden' moeten bekijken.\n\nTwee van de slachtoffers zouden zonen van verdachten zijn. Het twaalfjarige slachtoffer is een neef van een van hen. Die kinderen werden urenlang zwaar misbruikt door zeker vier mannen in een vakantiehuisje in Münster. Dat bleek uit onderzoek naar een harde schijf waarvan de inhoud gewist was. De kinderen zouden tijdens het misbruik verdoofd geweest zijn. Volgens de hoofdinspecteur hebben ze geen lichamelijke verwondingen opgelopen.\n\nNog niet alle gegevens ontcijferd\n\nIn een kelder in Münster werd een compleet ingerichte, geklimatiseerde serverrruimte aangetroffen. Volgens de eerste vaststellingen werd er voor 500 terabyte aan data opgeslagen. Die gegevens bleken op zeer professionele manier gecodeerd en konden nog niet allemaal ontcijferd worden.\n\nSinds begin 2019 haalde Noordrijn-Westfalen al vaker het nieuws met berichten over zaken van kindermisbruik. Na een andere grote zaak riep Herbert Reul, minister van Binnenlandse Zaken in de deelstaat, de strijd tegen kindermisbruik uit tot een prioriteit.\n\nDe feiten zouden zich in een vakantiehuisje afgespeeld hebben. De moeder van de hoofdverdachter werd ook aangehouden, net als mannen uit Noordrijn-Westfalen en andere Duitse deelstaten. Volgens hoofdinspecteur Joachim Poll hebben de speurders 'onvoorstelbare beelden' moeten bekijken.Twee van de slachtoffers zouden zonen van verdachten zijn. Het twaalfjarige slachtoffer is een neef van een van hen. Die kinderen werden urenlang zwaar misbruikt door zeker vier mannen in een vakantiehuisje in Münster. Dat bleek uit onderzoek naar een harde schijf waarvan de inhoud gewist was. De kinderen zouden tijdens het misbruik verdoofd geweest zijn. Volgens de hoofdinspecteur hebben ze geen lichamelijke verwondingen opgelopen.In een kelder in Münster werd een compleet ingerichte, geklimatiseerde serverrruimte aangetroffen. Volgens de eerste vaststellingen werd er voor 500 terabyte aan data opgeslagen. Die gegevens bleken op zeer professionele manier gecodeerd en konden nog niet allemaal ontcijferd worden.Sinds begin 2019 haalde Noordrijn-Westfalen al vaker het nieuws met berichten over zaken van kindermisbruik. Na een andere grote zaak riep Herbert Reul, minister van Binnenlandse Zaken in de deelstaat, de strijd tegen kindermisbruik uit tot een prioriteit.",Elf verdachten opgepakt in grote zaak van kindermisbruik in Duitsland
5edcacba6573589c5b02ee4e,https://www.tijd.be/r/t/1/id/10231571,2020-06-07T08:36:57.000Z,"De 'statistische zuivering' komt er op het ogenblik dat Brazilië uitgegroeid is tot één van de mondiale brandhaarden van de covid-19 crisis.\n\nOp de website van het Braziliaanse ministerie van Gezondheid staat sinds dit weekend alleen de covid-19 tol van de voorbije 24 uur te lezen. Voor de tol sinds de start van de pandemie moeten Brazilianen voortaan bij de Johns Hopkins-universiteit zijn, die wereldwijd de data bijhoudt.\n\nDie tol is grimmig: met 673.000 bevestigde besmettingen met het coronavirus is Brazilië na de Verenigde Staten het zwaarst getrofen. Dat cijfer is bovendien zo goed als zeker een onderschatting, omdat er nog altijd heel weinig getest wordt. Met net geen 36.000 overlijdens heeft het Zuid-Amerikaanse land Italië ingehaald, alleen het Verenigd Koninkrijk en de Verenigde Staten tellen meer slachtoffers.\n\nIn een 'draadje' op Twitter zegt president Jair Bolsonaro dat de cumulatieve data 'de huidige situatie van het land niet weerspiegelen'. De verwijdering van de data komt er nadat Brazilië voor de vierde dag op rij meer dan 1.000 overlijdens rapporteert, een statistiek die onderstreept hoe zeer Brazilië nu één van de mondiale brandhaarden van de covid-19 crisis geworden is.",Brazilië schrapt corona-dodentol uit statistieken
5edcacbb71bbb53e1fb556e3,https://www.hln.be/nieuws/buitenland/aantal-coronapatienten-groeit-wereldwijd-harder-dan-ooit-de-pandemie-is-nog-volop-gaande~a8b55193/,2020-06-07T06:24:00.000Z,"gezondheid, ziekten, Amerika, Azië, Bahrein, Brazilië, Chili, China, Covid-19, Ecuador, Erasmus MC, Europa, GGD, Guatemala, HLN ONDERZOEKT, INTERVIEW, India, Iran, Koeweit, Marc Van Ranst, Marion Koopmans, Mexico, Midden-Oosten, Nederland, OMT, Our World in Data, Outbreak Management Team, Peru, Qatar, RIVM, Rusland, Verenigd Koninkrijk, Verenigde Staten, WHO, Wereldgezondheidsorganisatie WHO, Zuid-Amerika",Aantal coronapatiënten groeit wereldwijd harder dan ooit: “De pandemie is nog volop gaande”
5edcacbb3400be3f0ffdd32d,https://datanews.knack.be/ict/nieuws/fod-financien-mag-niet-langer-microsoft-account-verplichten-update/article-news-1606209.html,2020-06-04T12:41:06.000Z,"Wie FisconetPlus, een website van de FOD Financiën, wil raadplegen, hoeft daar niet langer een Microsoft-account voor op te geven. De Gegevensbeschermingsautoriteit tikt de overheidsdienst opnieuw op de vingers.\n\nFisconetPlus is een databank met fiscale regelgeving van de FOD Financiën. Ze draait sinds 2018 op een Sharepoint van Microsoft in de G-Cloud. Daarom moet je als gebruiker inloggen met een account van Microsoft. Vorig jaar al wees de Gegevensbeschermingsautoriteit (GBA) er op dat dit in strijd is met de GDPR.\n\nMaar die waarschuwing zorgde niet voor een aanpassing, daarom legt de GBA nu een voorlopige maatregel op die de overheidsdienst verplicht om dit te laten vallen. Die maatregel geldt drie maanden en is nadien met drie maanden verlengbaar. Intussen wordt het dossier ten gronde onderzocht door de GBA.\n\n""Van een overheidsinstantie verwachten wij een voorbeeldfunctie op het gebied van gegevensbescherming. Het afstaan van persoonsgegevens mag geen voorwaarde zijn voor de toegang tot publieke informatie. Wij moedigen alle overheidsinstanties aan om na te kijken of zij niet dezelfde fout maken,"" aldus David Stevens, voorzitter van de GBA, in een mededeling.\n\nUpdate 5/6/2020\n\nDe FOD Financiën verduidelijkt tegenover Data News dat het na de opmerkingen van de Gegevensbeschermingsautoriteit begin 2019 samen met Microsoft een systeem had opgezet om een anonieme Microsoft-account op te zetten waarbij noch de FOD noch Microsoft de gebruiker kent. Daardoor was er een keuze tussen twee verbindingsmogelijkheden.\n\nTegelijk heeft de overheidsdienst aan de GBA beloofd om Fisconetplus te herschrijven op een platform dat volledig op de eigen infrastructuur wordt gehost en is geïntegreerd in MyMinfin. Die applicatie ging in januari 2020 in productie waardoor er drie manieren waren om de database te raadplegen.\n\nDoor de beslissing van de GBA zijn die eerste twee methodes sinds afgelopen vrijdag stilgelegd. Die biedt dezelfde toegang, maar laat geen personalisatie of meldingen toe, wat volgens de FOD FInanciën door veel gebruikers wel werd gewaardeerd.\n\nFisconetPlus is een databank met fiscale regelgeving van de FOD Financiën. Ze draait sinds 2018 op een Sharepoint van Microsoft in de G-Cloud. Daarom moet je als gebruiker inloggen met een account van Microsoft. Vorig jaar al wees de Gegevensbeschermingsautoriteit (GBA) er op dat dit in strijd is met de GDPR.Maar die waarschuwing zorgde niet voor een aanpassing, daarom legt de GBA nu een voorlopige maatregel op die de overheidsdienst verplicht om dit te laten vallen. Die maatregel geldt drie maanden en is nadien met drie maanden verlengbaar. Intussen wordt het dossier ten gronde onderzocht door de GBA.""Van een overheidsinstantie verwachten wij een voorbeeldfunctie op het gebied van gegevensbescherming. Het afstaan van persoonsgegevens mag geen voorwaarde zijn voor de toegang tot publieke informatie. Wij moedigen alle overheidsinstanties aan om na te kijken of zij niet dezelfde fout maken,"" aldus David Stevens, voorzitter van de GBA, in een mededeling.Update 5/6/2020De FOD Financiën verduidelijkt tegenover Data News dat het na de opmerkingen van de Gegevensbeschermingsautoriteit begin 2019 samen met Microsoft een systeem had opgezet om een anonieme Microsoft-account op te zetten waarbij noch de FOD noch Microsoft de gebruiker kent. Daardoor was er een keuze tussen twee verbindingsmogelijkheden.Tegelijk heeft de overheidsdienst aan de GBA beloofd om Fisconetplus te herschrijven op een platform dat volledig op de eigen infrastructuur wordt gehost en is geïntegreerd in MyMinfin. Die applicatie ging in januari 2020 in productie waardoor er drie manieren waren om de database te raadplegen.Door de beslissing van de GBA zijn die eerste twee methodes sinds afgelopen vrijdag stilgelegd. Die biedt dezelfde toegang, maar laat geen personalisatie of meldingen toe, wat volgens de FOD FInanciën door veel gebruikers wel werd gewaardeerd.",FOD Financiën mag niet langer Microsoft-account verplichten (UPDATE)
5edce4fb434bdcd9126e8721,https://trends.knack.be/economie/bedrijven/doortje-smithuijsen-schrijft-boek-over-influencers-uiteindelijk-is-instagram-de-winnaar/article-longread-1605801.html,2020-06-03T19:00:06.000Z,"Voor een boek dook journaliste Doortje Smithuijsen in de wereld van de influencers. Ze trof een generatie die heeft geleerd er maar lekker voor te gaan, en mensen die het gevoel hebben dat ze voor zichzelf werken. Platformen slaan daar mooi munt uit.\n\nKrijgt u al de kriebels als u het woord 'influencer' nog maar hoort? U bent niet alleen. Dat ondervond de Nederlandse journaliste Doortje Smithuijsen regelmatig toen ze vertelde dat ze influencers volgde voor haar boek Gouden bergen. Ze beschrijft daarin het echte leven van influencers, de economische logica die achter hun activiteit schuilgaat en de afkeurende gevoelens die ze oproepen. Influencers worden door velen gezien als narcisten, die alleen maar uit zijn op geld, vat Smithuijsen het samen.\n\n...\n\nKrijgt u al de kriebels als u het woord 'influencer' nog maar hoort? U bent niet alleen. Dat ondervond de Nederlandse journaliste Doortje Smithuijsen regelmatig toen ze vertelde dat ze influencers volgde voor haar boek Gouden bergen. Ze beschrijft daarin het echte leven van influencers, de economische logica die achter hun activiteit schuilgaat en de afkeurende gevoelens die ze oproepen. Influencers worden door velen gezien als narcisten, die alleen maar uit zijn op geld, vat Smithuijsen het samen. Toch blijft een grote groep mensen in die influencers geïnteresseerd. Acht op de tien Vlaamse jongeren zouden hen volgen op sociale media. 16 procent van die groep kocht de voorbije drie maanden een product dat door een influencer werd aangeprezen, blijkt uit een onderzoek van de Arteveldehogeschool bij meer dan 1100 Vlaamse jongeren. DOORTJE SMITHUIJSEN. "" Don't hate the player, hate the game, is mijn standpunt. Influencers vind ik niet zo problematisch. Het is belangrijker dat kritisch wordt gekeken naar de platformen waarop ze actief zijn. Dat vergeten we vaak, misschien wel omdat we die sociale media en andere apps zelf zo handig vinden. Als ik een app installeer, weet ik bijvoorbeeld heel goed wat er gebeurt als ik instem om met Facebook in te loggen. Dan overhandig ik al mijn data en word ik onderdeel van een miljardenindustrie die groeit op de rug van mij en de vele anderen die hun privégegevens delen. Toch doe ik het, omdat het me tijd bespaart. Zo blijven haters influencers volgen, omdat Instagram er heel goed in slaagt hen het gevoel te geven dat het een persoonlijk medium is. Daardoor vragen mensen zich toch af of de influencer de haarspray die wordt aanbevolen echt gebruikt."" SMITHUIJSEN. ""Het is niet de eenvoudigste manier om snel veel geld te verdienen. Het is natuurlijk makkelijk naar een evenement te gaan, daar een foto te maken en die te posten. Maar veel influencers vinden het ingewikkeld hun persoonlijkheid zo te kneden dat die in de schijnwerpers past. Velen vinden het bestaan als influencer daardoor minder leuk dan ze hadden gedacht. Ze streefden een bepaald plaatje na, maar plots blijkt dat ze dat plaatje de hele tijd moeten volhouden. Dat is mentaal zwaar. Influencers moeten zichzelf ook de hele tijd vergelijken met anderen. Het is heel moeilijk je eigenwaarde daar niet van te laten afhangen. Na een tijdje ben je misschien toch geneigd te denken dat je minder leuk bent, omdat je minder volgers hebt. Je moet heel stevig in je schoenen staan om het als influencer allemaal een beetje gezond te kunnen bolwerken."" SMITHUIJSEN. ""Precies, en daar sta ik zelf ook wel eens bij stil. Ik heb bijvoorbeeld op een redactie gewerkt waar ik mails kreeg over welk stuk hoe vaak werd gelezen. Dan had ik mijn ziel en zaligheid in een artikel gelegd, dacht ik dat het echt een topper zou worden en werd het amper gelezen. Terwijl een saai stuk dat ik snel moest maken soms een van de meest gelezen stukken werd. Ik ben heel blij dat ik zulke mails niet meer krijg. Constant zien wie waar mee bezig is en hoe goed het werk van iemand anders scoort, daar zou ik helemaal gestoord van worden."" SMITHUIJSEN. ""Ja, maar door de werkwijze van Instagram zal dat volgens mij nog in andere domeinen doorsijpelen. Ik zie bijvoorbeeld al een instagramisering van de creatieve industrie. Er zijn steeds meer mogelijkheden om zelf iets te maken en mensen daar online voor te laten betalen. Zo gaan we naar een soort van kapitalistisch individualisme. Maar voordat je het weet, is niemand nog geïnteresseerd in wat je aanbiedt en moet je opnieuw gaan strijden met anderen. Dan wordt het een soort Idool, maar dan in werkvorm. Heel eng."" SMITHUIJSEN. ""Apps zijn vaak de makkelijkste oplossing, want echt voor jezelf werken? Ga daar maar eens aan staan. Als je als restaurant ook aan huis wilt leveren, ben je bijvoorbeeld niets zonder Uber Eats of een soortgelijke app. Wat ga je dan anders doen, gewoon in je eentje wat eten rondbrengen? Dat wordt wel heel ingewikkeld. Instagram en andere apps geven mensen daarnaast ook heel erg het idee dat ze die app helemaal voor zichzelf kunnen gebruiken. Terwijl ze eigenlijk vooral de app zelf groter maken. Uiteindelijk is Instagram dus de grote winnaar. Of Facebook, de eigenaar van Instagram."" SMITHUIJSEN. ""Er zijn een paar mensen die ontzettend goed verdienen, maar als influencer heb je niet per definitie een hoog inkomen. Zeker niet nu er zoveel zijn. Als je als influencer wordt gehackt, blijkt bovendien dat er helemaal geen fundament is om op verder te bouwen. Behalve die app, maar die kan dus op elk moment wegvallen. Mensen vragen me daarom soms of influencers dan slachtoffers zijn, maar dat vind ik te ver gaan. Ze maken hun eigen keuzes, maar we moeten wel begrip proberen op te brengen voor de situatie waarin ze zitten en proberen te begrijpen waarom ze die keuzes maken. ""Influencers behoren tot een generatie die heel individualistisch is opgevoed, met een soort ingebouwde zelfoverschatting. Door ouders die hen leerden dat ze er maar lekker voor moesten gaan. De platformeconomie heeft dat gevoel heel goed kunnen kapitaliseren en kan veel geld verdienen aan de overmoed van een generatie."" SMITHUIJSEN. ""Heel wat influencers moeten tijdens deze coronacrisis steun voor zelfstandigen aanvragen. Er volgt dus allicht een enorme shake-out, nu de advertentie-inkomsten wegvallen. Daarnaast komen er ook altijd maar nieuwe en snellere apps bij. TikTok is nu bijvoorbeeld heel groot, maar maak je dat maar eens even eigen als je 32 bent en acht jaar lang op Instagram hebt meegedraaid. Dat is gewoon niet te doen. Ik vrees dus dat er een harde klap zal komen, want Instagram zal wellicht een minder bepalende app worden. Veel mensen die jaren van hun leven aan die app hebben gegeven in plaats van een opleiding te volgen of werkervaring op te doen, zullen het binnenkort lekker zelf moeten uitzoeken. Ze hadden misschien het gevoel dat ze voor zichzelf werkten en een eigen merk waren, maar eigenlijk werden ze gewoon ingezet om de platformeconomie te doen groeien. Dat je een eigen merk bent, is hartstikke leuk, maar daar kom je niet heel ver mee buiten die bubbel."" SMITHUIJSEN. ""Er wordt soms een beetje ten onrechte gedacht dat influencers met meer volgers beter scoren. Terwijl het net interessanter kan zijn met een kleine influencer samen te werken, omdat die binnen een bepaalde doelgroep meer mensen bereikt. Grote influencers duiken op iemands Instagramfeed toch vaak op als het zoveelste gezicht in een fichebak. Daarom verliezen ze ook volgers telkens als ze een foto delen. Op dat moment worden mensen eraan herinnerd dat ze hen volgen en willen ze dat snel ongedaan maken. Influencers moeten er daarom de hele tijd voor blijven zorgen dat ze er weer nieuwe volgers bij krijgen. Bovendien is er een soort inflatie van het aantal volgers. Had je vijf jaar geleden vijfduizend volgers op Instagram, dan was dat nog iets om trots op te zijn. Nu zijn er veel mensen die zo'n groot aantal volgers hebben."" SMITHUIJSEN. ""Heb je even? ( lacht) We leven in een maatschappij die ons steeds maar opstuwt om naar een nieuw doel te bewegen. In Nederland is er bijvoorbeeld een reclamecampagne voor een onderwijsinstelling die vraagt: 'Hoe hoog leg jij de lat?' Niemand die daarop 'heel laag' antwoordt. Je wilt altijd meer. En we willen graag onze bereikte doelen delen, we willen ons menselijk kapitaal tonen aan de rest, want wat heb je er anders aan? Omdat je tegelijk niet wilt overkomen als een opschepper, is er dan de humblebrag. Maar eigenlijk moeten we ons afvragen wie erbij gebaat is dat iedereen zichzelf ziet als een project dat nooit af is."" SMITHUIJSEN. ""De vraag is: wat is een waardevol leven? Toen ik het boek schreef, dacht ik dat we allemaal door en door neoliberaal waren en we daar nooit meer van af zouden komen. Sinds corona denk ik daar anders over. Het verbaast me hoe snel iedereen de refreshknop heeft gevonden en anders kijkt naar wat waardevol is. Ik zie mensen om me heen plots heel bewust met tijd omgaan en dingen doen omdat ze die echt leuk vinden. Ze koken of maken lange fiets- of wandeltochten in plaats van altijd maar online te zijn. Ik was voorheen ook veel meer bezig met werken, terwijl ik nu minder het gevoel heb dat ik geen waardevolle dag heb gehad als ik niet heb gewerkt."" SMITHUIJSEN. ""Het is niet zo'n vreemde ambitie influencer te worden, want het is gewoon een baan. Je moet je eigen ik dus heel goed kunnen loskoppelen van je digitale ik en van het onlinemerk dat je voor jezelf maakt. Dat geldt eigenlijk ook in andere banen. We leven nu eenmaal in een wereld die heel erg is gebaseerd op meetbare resultaten. Alles wordt gekwantificeerd. Als je elk cijfer dat op jou wordt geplakt en elke beoordeling die je krijgt persoonlijk neemt, krijg je het hoe dan ook lastig."" SMITHUIJSEN. ""Laatst interviewde ik Paul Verhaeghe (hoogleraar klinische psychologie en auteur, nvdr). Hij vertelde dat de keuze om alles te kwantificeren een gevolg van goede bedoelingen was. Het idee was iedereen gelijke kansen te geven en ervoor te zorgen dat je niet langer wordt afgerekend op wie je familie is en op hoeveel geld je hebt. Dat idee is ondertussen ontaard in een constante strijd, want geen enkel cijfer zal ooit goed genoeg zijn. Het zou wel mooi zijn dat er een ander model in de plaats komt, maar dat is niet zo eenvoudig te bedenken. Het lijkt me daarom interessanter om te leren omgaan met die meetbare samenleving.""",Doortje Smithuijsen schrijft boek over influencers: 'Uiteindelijk is Instagram de winnaar'
5edd557746b0c68b475b23f5,https://www.nieuwsblad.be/cnt/dmf20200607_04984170,2020-06-07T19:04:01.000Z,"Alexander Blessing (47) is de nieuwe coach van KV Oostende. Wie? De Duitser is een onbekende die acht jaar jeugdtrainer was bij de Duitse topclub RB Leipzig. Hij moet KVO laten draaien met data-analyses, jonge spelers en counterpressing.\n\nWe dachten wel dat de nieuwe Amerikaanse eigenaars van KVO met een verrassende trainer zouden komen, maar Alexander Blessing is echt een surprise. De veertiger heeft géén ervaring op het hoogste niveau. Sinds 2012 werkt hij voor de jeugd van Leipzig. Met de U17 werd hij Duits kampioen, met de U19 haalde hij de bekerfinale. Vorig jaar was hij in beeld bij derdeklasser Sonnenhof Großaspach en dit jaar kreeg hij wat kritiek omdat zijn ploeg pas vijfde stond. Bij Leipzig werkte Blessin wel volgens de filosofie die KVO wil hanteren. Snel voetbal met jonge spelers die hoog druk zetten. “Ik kon me direct vinden in dit project”, aldus Blessing.\n\nDe Duitser begint rond 19 juni aan zijn opdracht. Als profvoetballer heeft Blessing wel ervaring, maar als spits van 1,90 meter versleet hij ook 14 ploegen in een carrière van 17 jaar. “Zijn DNA past perfect bij Oostende”, klinkt het. “Hij kan zijn passie overbrengen.”\n\nBlessing zal waarschijnlijk assistenten meebrengen. KVO neemt afscheid van huidig coach Custovic en wellicht ook van assistent Berrier. Zij stonden door de coronacrisis maar één match aan het roer.",Duitser Alexander Blessin wordt de nieuwe coach van KV Oostende: “Ik wil aanvallend voetbal brengen met veel jonge spelers”
5edd55780cc414ae1a1ad72e,https://vrtnws.be/p.3kOPZQ1Be,2020-06-07T18:18:29.000Z,"De Bulgaar liep tegen de lamp tijdens een routinecontrole. Daarna ging de politie eens kijken in zijn woning aan de Zinnialaan in Kapellen. De agenten vonden er 650 cannabisplanten, verschillende gsm's, kleding, onderdelen van een droogrek voor cannabis, een weegschaal, cannabisresten en een notitieboekje met gsm-nummers, bedragen en data. Volgens buurtbewoners woonde de man al geruime tijd niet meer in het huis, maar zagen ze zijn neef nog regelmatig passeren. De verdachte beweert het huis onder te huren en niks van de plantage af te weten. Hij werd aangehouden voor bezit, teelt en handel in cannabis. Maandag verschijnt de man voor de raadkamer.\n\n",Politie treft 650 cannabisplanten aan in Kapellen
5edd55789a02215d8aa2acec,http://feeds.nieuwsblad.be/~r/nieuws/snelnieuws/~3/q_FEX6iFry0/dmf20200607_04984170,2020-06-07T19:04:01.000Z,"Alexander Blessing (47) is de nieuwe coach van KV Oostende. Wie? De Duitser is een onbekende die acht jaar jeugdtrainer was bij de Duitse topclub RB Leipzig. Hij moet KVO laten draaien met data-analyses, jonge spelers en counterpressing.\n\nWe dachten wel dat de nieuwe Amerikaanse eigenaars van KVO met een verrassende trainer zouden komen, maar Alexander Blessing is echt een surprise. De veertiger heeft géén ervaring op het hoogste niveau. Sinds 2012 werkt hij voor de jeugd van Leipzig. Met de U17 werd hij Duits kampioen, met de U19 haalde hij de bekerfinale. Vorig jaar was hij in beeld bij derdeklasser Sonnenhof Großaspach en dit jaar kreeg hij wat kritiek omdat zijn ploeg pas vijfde stond. Bij Leipzig werkte Blessin wel volgens de filosofie die KVO wil hanteren. Snel voetbal met jonge spelers die hoog druk zetten. “Ik kon me direct vinden in dit project”, aldus Blessing.\n\nDe Duitser begint rond 19 juni aan zijn opdracht. Als profvoetballer heeft Blessing wel ervaring, maar als spits van 1,90 meter versleet hij ook 14 ploegen in een carrière van 17 jaar. “Zijn DNA past perfect bij Oostende”, klinkt het. “Hij kan zijn passie overbrengen.”\n\nBlessing zal waarschijnlijk assistenten meebrengen. KVO neemt afscheid van huidig coach Custovic en wellicht ook van assistent Berrier. Zij stonden door de coronacrisis maar één match aan het roer.",Duitser Alexander Blessin wordt de nieuwe coach van KV Oostende: “Ik wil aanvallend voetbal brengen met veel jonge spelers”
5eddc5f7e382a71be7414fc5,https://www.nieuwsblad.be/cnt/dmf20200608_04984530,2020-06-08T03:50:49.000Z,"Op het Justitieel Complex Schiphol begint maandag het derde zittingsblok van het monsterproces rond het neerhalen van vlucht MH17, nu bijna zes jaar geleden. De rechtbank bekijkt onder meer hoe de zaak de komende tijd verdergaat. Dit blok loopt tot begin juli.\n\nVoor de zaak zijn diverse datareeksen gereserveerd, tot en met maart volgend jaar. De kans is echter groot dat de strafzaak, die op 9 maart begon, langer gaat duren. Het strafdossier omvat nu al meer dan 36.000 pagina’s.\n\nVanaf maandag krijgen de advocaten van Oleg Poelatov – de enige van de vier verdachten die zich door advocaten laat bijstaan tijdens het proces – de kans om te reageren op verzoeken die het Openbaar Ministerie afgelopen maart heeft gedaan. Justitie had onder meer gevraagd om het horen van getuigen en deskundigen om meer te kunnen vertellen over tapgesprekken en beeldmateriaal.\n\n298 doden\n\nVier mannen zijn aangeklaagd voor het neerhalen van het vliegtuig van Malaysia Airlines boven het oosten van Oekraïne. De Rus Poelatov heeft een advocatenteam naar Nederland gestuurd. De andere drie hebben niets laten horen. Het gaat om Igor Girkin, Sergey Dubinsky en Leonid Kharchenko.\n\nVlucht MH17 van Malaysia Airlines werd op 17 juli 2014 met een Buk-raket uit de lucht geschoten. Alle 298 inzittenden, onder wie veel Nederlanders, kwamen daarbij om het leven.",Monsterproces rond neergeschoten vlucht MH17 vandaag hervat
5eddc5f74562b5bca3ebec7e,https://www.standaard.be/cnt/dmf20200608_04984532,2020-06-08T04:11:27.000Z,"Op het Justitieel Complex Schiphol begint maandag het derde zittingsblok van het monsterproces rond het neerhalen van vlucht MH17, nu bijna zes jaar geleden. De rechtbank bekijkt onder meer hoe de zaak de komende tijd verdergaat. Dit blok loopt tot begin juli.\n\nVoor de zaak zijn diverse datareeksen gereserveerd, tot en met maart volgend jaar. De kans is echter groot dat de strafzaak, die op 9 maart begon, langer gaat duren. Het strafdossier omvat nu al meer dan 36.000 pagina’s.\n\nVanaf maandag krijgen de advocaten van Oleg Poelatov - de enige van de vier verdachten die zich door advocaten laat bijstaan tijdens het proces - de kans om te reageren op verzoeken die het Openbaar Ministerie afgelopen maart heeft gedaan. Justitie had onder meer gevraagd om het horen van getuigen en deskundigen om meer te kunnen vertellen over tapgesprekken en beeldmateriaal.\n\nVier mannen zijn aangeklaagd voor het neerhalen van het vliegtuig van Malaysia Airlines boven het oosten van Oekraïne. De Rus Poelatov heeft een advocatenteam naar Nederland gestuurd. De andere drie hebben niets laten horen. Het gaat om Igor Girkin, Sergey Dubinsky en Leonid Kharchenko.\n\nVlucht MH17 van Malaysia Airlines werd op 17 juli 2014 met een Buk-raket uit de lucht geschoten. Alle 298 inzittenden, onder wie veel Nederlanders, kwamen daarbij om het leven.",Monsterproces MH17 wordt hervat
5eddfe3355939c16b49e805d,http://feeds.nieuwsblad.be/~r/nieuws/snelnieuws/~3/imzUntQhV9s/dmf20200608_04984530,2020-06-08T03:50:49.000Z,"Op het Justitieel Complex Schiphol begint maandag het derde zittingsblok van het monsterproces rond het neerhalen van vlucht MH17, nu bijna zes jaar geleden. De rechtbank bekijkt onder meer hoe de zaak de komende tijd verdergaat. Dit blok loopt tot begin juli.\n\nVoor de zaak zijn diverse datareeksen gereserveerd, tot en met maart volgend jaar. De kans is echter groot dat de strafzaak, die op 9 maart begon, langer gaat duren. Het strafdossier omvat nu al meer dan 36.000 pagina’s.\n\nVanaf maandag krijgen de advocaten van Oleg Poelatov – de enige van de vier verdachten die zich door advocaten laat bijstaan tijdens het proces – de kans om te reageren op verzoeken die het Openbaar Ministerie afgelopen maart heeft gedaan. Justitie had onder meer gevraagd om het horen van getuigen en deskundigen om meer te kunnen vertellen over tapgesprekken en beeldmateriaal.\n\n298 doden\n\nVier mannen zijn aangeklaagd voor het neerhalen van het vliegtuig van Malaysia Airlines boven het oosten van Oekraïne. De Rus Poelatov heeft een advocatenteam naar Nederland gestuurd. De andere drie hebben niets laten horen. Het gaat om Igor Girkin, Sergey Dubinsky en Leonid Kharchenko.\n\nVlucht MH17 van Malaysia Airlines werd op 17 juli 2014 met een Buk-raket uit de lucht geschoten. Alle 298 inzittenden, onder wie veel Nederlanders, kwamen daarbij om het leven.",Monsterproces rond neergeschoten vlucht MH17 vandaag hervat
5eddfe397b6e039860dfb7fe,https://www.knack.be/nieuws/factchecker/factcheck-deze-grafiek-geeft-een-misleidend-beeld-van-geweld-in-de-vs/article-longread-1607023.html,2020-06-08T03:27:06.000Z,"Wereldwijd circuleert op sociale media een grafiek over criminaliteit in de Verenigde Staten. Op het eerste gezicht lijkt misdaad gepleegd door zwarten met witten als slachtoffer het grootste probleem. Maar de makers van de grafiek laten belangrijke cijfers bewust buiten beeld.\n\nOp verschillende sociale media en in verschillende vormen doet een grafiek de ronde met als titel 'Interraciale gewelddadige incidenten 2018'. In absolute cijfers tonen de opstaande balken het aantal incidenten gepleegd door mensen van een bepaalde bevolkingsgroep, met mensen van een andere bevolkingsgroep als slachtoffer. De grootste balk toont 547.948 gevallen van geweld waarbij zwarten de dader zijn en witten het slachtoffer.\n\nIn ons land plaatste Tom Vandendriessche, Europees parlementslid voor Vlaams Belang, de tabel op Facebook met de volgende tekst: 'Wat we in de USA zien heeft niets met racisme, maar alles met extreemlinks terrorisme en vandalisme te maken die misbruik maken van de tragische dood van een man. Ze hebben immers een lange traditie van gewelddaden om hun 'revolutie' op te willen leggen. [...]' Zijn bericht werd 106 keer gedeeld en bereikte zo 117.000 mensen.\n\nDe tabel is wellicht afkomstig uit een artikel van oktober 2019 op de Amerikaanse website Conservative Review. Die site is een onderdeel van het Texaanse mediaconcern Blaze TV. De hoofdredacteur van Conservative Review tweette de tabel op 31 mei 2020. Hij reageerde daarmee op de betogingen van Black Lives Matter die het dodelijke politiegeweld tegen de zwarte man George Floyd aanklaagden.\n\nWe believe in judging individuals and individual actions. But according to the media that anytime someone who happens to be black is killed by someone who is white is justification for insurrection, then what about this? pic.twitter.com/0l90zOVRsS — Daniel Horowitz (@RMConservative) May 31, 2020\n\nDe grafiek circuleert ook in andere vormen die telkens benadrukken hoe de mainstream media in de Verenigde Staten meer zouden berichten over de criminaliteit van mensen met een witte huidskleur tegen mensen met een zwarte huidskleur dan omgekeerd. Een bewijs voor die stelling wordt in de grafieken niet getoond.\n\nLees telkens verder onder de afbeeldingen\n\n© Twitter\n\n© Twitter\n\n© Bellingcat\n\nNaar de bron\n\nTerug naar het 'origineel'. De bron van de grafiek staat onderaan de afbeelding vermeld: 'Agentschap voor Justitiële Statistiek, Nationale Misdaadbevraging, 2018 (tabel 14)'. Die bronvermelding is correct. Het Amerikaanse Agentschap voor Justitiële Statistiek organiseert jaarlijks een bevraging over misdaad. Hun laatste rapport uit 2018 bevat effectief gegevens over de etnisch-raciale achtergrond van slachtoffers en daders in tabel 14.\n\n© Agentschap voor Justitiële Statistiek, Nationale Misdaadbevraging, 2018 (tabel 14)\n\nDie tabel bevat geen absolute cijfers, zoals de hierboven besproken grafieken. De cijfers in die grafieken zijn een omrekening van de percentages in de oorspronkelijke tabel. Dat leren ons enkele rekensommen. Zo is het aantal incidenten met witte slachtoffers en een zwarte dader (547.948), berekend door 15,3% van 3.581.360 te nemen - het totale aantal incidenten met witte slachtoffers.\n\n© Agentschap voor Justitiële Statistiek, Nationale Misdaadbevraging, 2018 (tabel 14)\n\nUit vergelijkbare berekeningen blijkt dat ook alle andere cijfers in de grafiek kloppen.\n\nVolgende vraag: is de visualisatie van de cijfers ook een juiste weergave van het onderzoek?\n\nDataspecialist Maarten Lambrechts oordeelt van niet: 'De grafiek doet aan cherrypicking (feiten selectief selecteren om een standpunt te verdedigen, nvdr.) en gebruikt irrelevante cijfers. Ook geweld binnen dezelfde bevolkingsgroep zou in de grafiek opgenomen moeten worden, om alles in de juiste context te kunnen zien.'\n\nOm die cijfers in de grafiek op te nemen, maken we eerst, met gebruik van Google Sheets, de originele grafiek na. Die ziet er dan zo uit.\n\n© Knack met data van Agentschap voor Justitiële Statistiek\n\nWanneer we nu de data van misdaden binnen dezelfde bevolkingsgroep toevoegen, komen de cijfers in een ander perspectief te staan.\n\n© Knack met data van Agentschap voor Justitiële Statistiek\n\nUit deze grafiek blijkt duidelijk dat het merendeel van de misdaden, volgens die bevraging, gepleegd wordt door witte mensen met andere witte mensen als slachtoffer. 'Dat mag niet verbazen', zegt Stefaan Pleysier, criminoloog aan de KU Leuven. 'Er zijn nu eenmaal veel meer witte mensen dan mensen van een andere etnie in de Verenigde Staten. Deze nieuwe grafiek is veel genuanceerder, al vertellen absolute aantallen niet het volledige verhaal.'\n\n'Van alle gewelddadige incidenten gerapporteerd door witte slachtoffers, wordt 62,1% gepleegd door witte daders en 15,3% door zwarte daders. Van alle gewelddadige incidenten gerapporteerd door zwarte slachtoffers wordt 70,3% gepleegd door zwarten en 10,6% door witten. Die verhoudingen verschillen niet zo spectaculair van elkaar.'\n\n'De grafiek negeert de voornaamste conclusie in het rapport.' Stefaan Pleysier, criminoloog aan de KU Leuven\n\n'Los daarvan kan men de verschillen die er zijn allicht deels verklaren door het feit dat zwarte mensen verhoudingsgewijs meer voorkomen in criminaliteitsstatistieken of betrokken zijn bij criminaliteit. Daarvoor zijn tal van redenen. Zo wonen zwarten meer in grootstedelijke gebieden, hun socio-economische situatie speelt een rol en zijn er mogelijk ook vooroordelen bij politie en justitie.'\n\nDe criminaliteit in de Verenigde Staten herleiden tot de bevolkingsgroep waartoe daders en slachtoffers behoren, gaat voorbij aan een complexe realiteit. 'De grafiek negeert inderdaad de voornaamste conclusie hierover in het rapport', zegt Pleysier. 'Gebaseerd op de getuigenissen van slachtoffers wordt het merendeel van de gewelddadige misdaden gepleegd door daders van dezelfde bevolkingsgroep.'\n\nHeel het rapport is trouwens gebaseerd op de waarneming van slachtoffers. Het agentschap dat het rapport maakte interviewde een representatief staal van Amerikanen. Zij kregen de vraag wie volgens hen de dader was. 'Dergelijke methodes zijn uiteraard niet 100 procent accuraat en betrouwbaar', stelt Pleysier.\n\n'Laakbare praktijk'\n\nPleysier geeft ook zijn mening over de grafiek die zo vlot circuleert op sociale media: 'Het is absoluut laakbaar om dergelijke grafieken zonder de nodige context te plaatsen. Men gaat tweemaal in de fout: de data worden bewust bewerkt en er wordt geen verdere uitleg gegeven. Daar zit uiteraard een bedoeling achter.'\n\n'Ik sluit niet uit dat men de originele percentages heeft omgezet naar absolute aantallen om zo een aantal conclusies uit die originele tabel niet te hoeven trekken en bewust 'buiten beeld' te houden. Los van dit alles heeft deze grafiek eigenlijk bitter weinig te maken met de discussie over politiegeweld en structureel racisme in dat politieoptreden.'\n\nDe bewuste grafiek circuleert ook in Frankrijk. Daar ging twitteraar Mickaël Marchese aan de slag met alle data uit de bewuste tabel 14 om in één grafiek toch de nodige nuance weer te geven. Aan de linkerkant zie je de vermeende etnisch-raciale achtergrond van de daders en rechts van de slachtoffers.\n\n© Mickaël Marchese\n\nConclusie De cijfers in de wereldwijd circulerende grafiek over interetnisch geweld in de Verenigde Staten komen uit een enquête waarin slachtoffers werd gevraagd tot welke bevolkingsgroep zij dachten dat de dader behoorde. Maar de makers van die grafiek hebben enkele belangrijke cijfers genegeerd. Daardoor geeft de grafiek een misleidend beeld van het 'etnische' geweld in de VS.\n\nOp verschillende sociale media en in verschillende vormen doet een grafiek de ronde met als titel 'Interraciale gewelddadige incidenten 2018'. In absolute cijfers tonen de opstaande balken het aantal incidenten gepleegd door mensen van een bepaalde bevolkingsgroep, met mensen van een andere bevolkingsgroep als slachtoffer. De grootste balk toont 547.948 gevallen van geweld waarbij zwarten de dader zijn en witten het slachtoffer.In ons land plaatste Tom Vandendriessche, Europees parlementslid voor Vlaams Belang, de tabel op Facebook met de volgende tekst: 'Wat we in de USA zien heeft niets met racisme, maar alles met extreemlinks terrorisme en vandalisme te maken die misbruik maken van de tragische dood van een man. Ze hebben immers een lange traditie van gewelddaden om hun 'revolutie' op te willen leggen. [...]' Zijn bericht werd 106 keer gedeeld en bereikte zo 117.000 mensen.De tabel is wellicht afkomstig uit een artikel van oktober 2019 op de Amerikaanse website Conservative Review. Die site is een onderdeel van het Texaanse mediaconcern Blaze TV. De hoofdredacteur van Conservative Review tweette de tabel op 31 mei 2020. Hij reageerde daarmee op de betogingen van Black Lives Matter die het dodelijke politiegeweld tegen de zwarte man George Floyd aanklaagden.De grafiek circuleert ook in andere vormen die telkens benadrukken hoe de mainstream media in de Verenigde Staten meer zouden berichten over de criminaliteit van mensen met een witte huidskleur tegen mensen met een zwarte huidskleur dan omgekeerd. Een bewijs voor die stelling wordt in de grafieken niet getoond.Lees telkens verder onder de afbeeldingenTerug naar het 'origineel'. De bron van de grafiek staat onderaan de afbeelding vermeld: 'Agentschap voor Justitiële Statistiek, Nationale Misdaadbevraging, 2018 (tabel 14)'. Die bronvermelding is correct. Het Amerikaanse Agentschap voor Justitiële Statistiek organiseert jaarlijks een bevraging over misdaad. Hun laatste rapport uit 2018 bevat effectief gegevens over de etnisch-raciale achtergrond van slachtoffers en daders in tabel 14. Die tabel bevat geen absolute cijfers, zoals de hierboven besproken grafieken. De cijfers in die grafieken zijn een omrekening van de percentages in de oorspronkelijke tabel. Dat leren ons enkele rekensommen. Zo is het aantal incidenten met witte slachtoffers en een zwarte dader (547.948), berekend door 15,3% van 3.581.360 te nemen - het totale aantal incidenten met witte slachtoffers.Uit vergelijkbare berekeningen blijkt dat ook alle andere cijfers in de grafiek kloppen.Volgende vraag: is de visualisatie van de cijfers ook een juiste weergave van het onderzoek? Dataspecialist Maarten Lambrechts oordeelt van niet: 'De grafiek doet aan cherrypicking (feiten selectief selecteren om een standpunt te verdedigen, nvdr.) en gebruikt irrelevante cijfers. Ook geweld binnen dezelfde bevolkingsgroep zou in de grafiek opgenomen moeten worden, om alles in de juiste context te kunnen zien.'Om die cijfers in de grafiek op te nemen, maken we eerst, met gebruik van Google Sheets, de originele grafiek na. Die ziet er dan zo uit.Wanneer we nu de data van misdaden binnen dezelfde bevolkingsgroep toevoegen, komen de cijfers in een ander perspectief te staan.Uit deze grafiek blijkt duidelijk dat het merendeel van de misdaden, volgens die bevraging, gepleegd wordt door witte mensen met andere witte mensen als slachtoffer. 'Dat mag niet verbazen', zegt Stefaan Pleysier, criminoloog aan de KU Leuven. 'Er zijn nu eenmaal veel meer witte mensen dan mensen van een andere etnie in de Verenigde Staten. Deze nieuwe grafiek is veel genuanceerder, al vertellen absolute aantallen niet het volledige verhaal.''Van alle gewelddadige incidenten gerapporteerd door witte slachtoffers, wordt 62,1% gepleegd door witte daders en 15,3% door zwarte daders. Van alle gewelddadige incidenten gerapporteerd door zwarte slachtoffers wordt 70,3% gepleegd door zwarten en 10,6% door witten. Die verhoudingen verschillen niet zo spectaculair van elkaar.''Los daarvan kan men de verschillen die er zijn allicht deels verklaren door het feit dat zwarte mensen verhoudingsgewijs meer voorkomen in criminaliteitsstatistieken of betrokken zijn bij criminaliteit. Daarvoor zijn tal van redenen. Zo wonen zwarten meer in grootstedelijke gebieden, hun socio-economische situatie speelt een rol en zijn er mogelijk ook vooroordelen bij politie en justitie.'De criminaliteit in de Verenigde Staten herleiden tot de bevolkingsgroep waartoe daders en slachtoffers behoren, gaat voorbij aan een complexe realiteit. 'De grafiek negeert inderdaad de voornaamste conclusie hierover in het rapport', zegt Pleysier. 'Gebaseerd op de getuigenissen van slachtoffers wordt het merendeel van de gewelddadige misdaden gepleegd door daders van dezelfde bevolkingsgroep.'Heel het rapport is trouwens gebaseerd op de waarneming van slachtoffers. Het agentschap dat het rapport maakte interviewde een representatief staal van Amerikanen. Zij kregen de vraag wie volgens hen de dader was. 'Dergelijke methodes zijn uiteraard niet 100 procent accuraat en betrouwbaar', stelt Pleysier.Pleysier geeft ook zijn mening over de grafiek die zo vlot circuleert op sociale media: 'Het is absoluut laakbaar om dergelijke grafieken zonder de nodige context te plaatsen. Men gaat tweemaal in de fout: de data worden bewust bewerkt en er wordt geen verdere uitleg gegeven. Daar zit uiteraard een bedoeling achter.' 'Ik sluit niet uit dat men de originele percentages heeft omgezet naar absolute aantallen om zo een aantal conclusies uit die originele tabel niet te hoeven trekken en bewust 'buiten beeld' te houden. Los van dit alles heeft deze grafiek eigenlijk bitter weinig te maken met de discussie over politiegeweld en structureel racisme in dat politieoptreden.'De bewuste grafiek circuleert ook in Frankrijk. Daar ging twitteraar Mickaël Marchese aan de slag met alle data uit de bewuste tabel 14 om in één grafiek toch de nodige nuance weer te geven. Aan de linkerkant zie je de vermeende etnisch-raciale achtergrond van de daders en rechts van de slachtoffers.",Factcheck: Deze grafiek geeft een misleidend beeld van geweld in de VS
5ede6eb79da0f25778abf394,https://www.hbvl.be/cnt/dmf20200608_04985029/lockdown-redde-drie-miljoen-levens-in-elf-europese-landen-waaronder-belgie,2020-06-08T14:44:19.000Z,"De lockdownmaatregelen tegen de verspreiding van het nieuwe coronavirus hebben 3,1 miljoen levens in elf Europese landen gered. Dat blijkt uit een studie die maandag is gepubliceerd.\n\nWetenschappers van het Imperial College in Londen, die de Britse regering adviseren in de gezondheidscrisis, analyseerden voor hun onderzoek de belangrijkste maatregelen die werden getroffen in elf landen. Daarbij België, buurlanden Frankrijk en Duitsland, en ook het Verenigd Koninkrijk, Oostenrijk, Denemarken, Spanje, Italië, Noorwegen, Zweden en Zwitserland. Ze onderzochten onder meer de effecten van het verbod op publieke evenementen, de beperkingen op verplaatsingen en het sluiten van handelszaken en scholen.\n\nDe onderzoekers vergeleken het aantal sterfgevallen in de database van het Europees Centrum voor ziektepreventie en -bestrijding met het aantal doden dat zou zijn gevallen zonder beperkende maatregelen, geschat door middel van wiskundige modellen. Ze kwamen tot de conclusie dat de maatregelen in die landen 3,1 miljoen levens hebben gered.\n\nIn hun artikel, gepubliceerd in het vakblad Nature, stellen ze verder dat dankzij de ingrepen het reproductiecijfer van het virus (het aantal mensen dat wordt besmet door elke geïnfecteerde persoon) met 82 procent is verminderd tot onder 1, de drempel waaronder het aantal nieuwe gevallen afneemt.\n\nDe onderzoekers schrijven daarnaast dat op 4 mei tussen twaalf en vijftien miljoen mensen waren besmet met COVID-19, goed voor 3,2 à 4 procent van de bevolking, al varieert dat land per land. Zo zou België met een besmettingsgraad van 8 procent het hoogste gemiddelde hebben, gevolgd door Spanje (5,5%), het Verenigd Koninkrijk (5,1%) en Italië (4,6%).\n\nDe auteurs onderstrepen tot slot dat het moeilijk is om de impact van de afzonderlijke maatregelen te meten aangezien ze elkaar snel opvolgden. Ze concluderen niettemin dat “de lockdown een substantieel effect” heeft gehad op de controle over de epidemie.","“Lockdown redde drie miljoen levens in elf Europese landen, waaronder België”"
5ede6eb79da0f25778abf395,https://www.hbvl.be/cnt/dmf20200608_04985014/erasmushogeschool-zet-docenten-op-non-actief-na-kwetsende-opmerkingen-over-studenten,2020-06-08T14:38:01.000Z,"Drie docenten van de Erasmushogeschool in Brussel mogen dit academiejaar geen examens meer afnemen nadat ze zich laatdunkend hadden uitgelaten over studenten. De mondelinge examens werden online afgenomen en ook opgenomen. Studenten kregen nadien, door een datalek, toegang tot de tussentijdse besprekingen van die examens. Daarbij werden kwetsende opmerkingen gemaakt door de docenten. Zo werd een studente “een leeghoofd” genoemd.",Erasmushogeschool zet docenten op non-actief na kwetsende opmerkingen over studenten
5ede6eb84f8efd6f5d366eaf,https://www.nieuwsblad.be/cnt/dmf20200608_04985016,2020-06-08T14:37:50.000Z,"De lockdownmaatregelen tegen de verspreiding van het nieuwe coronavirus hebben 3,1 miljoen levens in elf Europese landen gered. Dat blijkt uit een studie die maandag is gepubliceerd.\n\nWetenschappers van het Imperial College in Londen, die de Britse regering adviseren in de gezondheidscrisis, analyseerden voor hun onderzoek de belangrijkste maatregelen die werden getroffen in elf landen. Daarbij België, buurlanden Frankrijk en Duitsland, en ook het Verenigd Koninkrijk, Oostenrijk, Denemarken, Spanje, Italië, Noorwegen, Zweden en Zwitserland. Ze onderzochten onder meer de effecten van het verbod op publieke evenementen, de beperkingen op verplaatsingen en het sluiten van handelszaken en scholen.\n\nDe onderzoekers vergeleken het aantal sterfgevallen in de database van het Europees Centrum voor ziektepreventie en -bestrijding met het aantal doden dat zou zijn gevallen zonder beperkende maatregelen, geschat door middel van wiskundige modellen. Ze kwamen tot de conclusie dat de maatregelen in die landen 3,1 miljoen levens hebben gered.\n\nIn hun artikel, gepubliceerd in het vakblad Nature, stellen ze verder dat dankzij de ingrepen het reproductiecijfer van het virus (het aantal mensen dat wordt besmet door elke geïnfecteerde persoon) met 82 procent is verminderd tot onder 1, de drempel waaronder het aantal nieuwe gevallen afneemt.\n\nDe onderzoekers schrijven daarnaast dat op 4 mei tussen twaalf en vijftien miljoen mensen waren besmet met COVID-19, goed voor 3,2 à 4 procent van de bevolking, al varieert dat land per land. Zo zou België met een besmettingsgraad van 8 procent het hoogste gemiddelde hebben, gevolgd door Spanje (5,5%), het Verenigd Koninkrijk (5,1%) en Italië (4,6%).\n\nDe auteurs onderstrepen tot slot dat het moeilijk is om de impact van de afzonderlijke maatregelen te meten aangezien ze elkaar snel opvolgden. Ze concluderen niettemin dat “de lockdown een substantieel effect” heeft gehad op de controle over de epidemie.","“Lockdown redde drie miljoen levens in elf Europese landen, waaronder België”"
5ededf38f67c024cb205e8da,https://www.tijd.be/r/t/1/id/10231789,2020-06-08T23:03:03.000Z,"Met een kantoor in New York en een nieuwe aandeelhouder grijpt het softwarebedrijf Silverfin het momentum in de digitale transformatie van financieel management en boekhouding.\n\nSilverfin automatiseert sinds 2013 het werk van accountants, consultants en boekhouders, onafhankelijk van het boekhoudpakket dat ze gebruiken. De software beperkt de tijd die de number crunchers in rapportering steken. De gegevens van klanten worden automatisch ingevoerd, up-to-date gehouden en geanalyseerd. Zo kunnen de financiële experts dankzij accuratere en betere data meer tijd in hun adviezen steken.\n\nDat ‘s werelds tien grootste accountingfirma’s klant zijn, bewijst dat de oprichters Joris Van Der Gucht en Tim Vandecasteele in hun opzet zijn geslaagd. Topreferenties zijn de Big Four-consultants (Deloitte, PwC, EY en KPMG) en het advieskantoor BDO. Silverfin telt na zeven jaar 650 klanten in elf landen in Europa en Noord-Amerika, goed voor een omzet van 15 miljoen euro. Die klanten gebruiken de Gentse software voor de boekhouding en het financieel beheer van duizenden bedrijven. ‘Voor hen is Silverfin het centrale zenuwstelsel in de financiële besluitvorming’, zegt Van Der Gucht.\n\nDe afgelopen maanden hebben aangetoond hoe belangrijke digitale transformatie is, ook in de wereld van financieel management en boekhouding. Joris Van Der Gucht Mede-oprichter van Silverfin\n\nDe coronacrisis zet de meerwaarden van Silverfin extra in de verf. Dankzij het cloudplatform roepen de financiële specialisten de jongste data en analyses van een bedrijf eender waar op, ook thuis. ‘De voorbije maanden hebben aangetoond hoe belangrijke digitale transformatie is, ook in de wereld van financieel management en boekhouding’, zegt Van Der Gucht. Bovendien gebruiken de accountants en consultants, meer dan in economisch betere tijden, de software voor risicomonitoring, benchmarking en het simuleren van verschillende scenario’s. De Covid-stresstest die Silverfin ontwikkelde werd door 550 kantoren gebruikt - voor hoeveel bedrijven is niet duidelijk.\n\nHg stapt in, Showpad stapt uit\n\nOm het momentum van de digitale transformatie te grijpen halen Van Der Gucht en Vandecasteele - de techneut van de twee - met Hg een nieuwe aandeelhouder aan boord. De Britse private-equityspeler heeft flink wat expertise in de sector van belasting- en boekhoudsoftware. Silverfin is daarin al de veertiende investering van Hg, dat op een totaal beheerd vermogen van 11 miljard euro al bijna 2 miljard in die sector investeerde. Hg, dat investeert in software en diensten in noordelijk Europa, participeerde de voorbije 25 jaar in meer dan 100 bedrijven. Eind 2018 investeerde het nog in de Gentse websitebeheerder Combell, maar ook in het de Londense ontwikkelaar van managementsoftware Access.\n\nSilverfin is de volgende in de rij met een kapitaalronde van 30 miljoen dollar (26 miljoen euro), die wordt gevolgd door de bestaande aandeelhouders: de Silicon Valley-investeerder Index Ventures (Facebook, Skype, Deliveroo) en SmartFin Capital, het fonds rond fintechpionier Jurgen Ingels. Oprichters Van Der Gucht en Vandecasteele behouden na de operatie de controle van hun bedrijf.\n\nDetails over de waardering geeft Van Der Gucht. Na Collibra en Combell de volgende unicorn worden, is niet aan de orde. ‘Dat duurt nog enkele jaren. Eerst geven we Showpad de kans’, lacht Van Der Gucht. De oprichters van die appbouwer, Pieterjan Bouten en Louis Jonckheere, gaven Silverfin samen met Jurgen Ingels vier jaar geleden de eerste financiële duw in de rug. Bij deze kapitaalronde stappen ze uit. Bouten: ‘We kregen van Hg voor onze aandelen 'an offer we couldn’t refuse'. We hebben al in 15 bedrijven geïnvesteerd. Naast zaaien is het belangrijk af en toe eens te oogsten. Het is wel een speciale exit, want Silverfin was onze eerste angel investment.’\n\nNaast kantoren in Gent, Amsterdam, Londen en Kopenhagen breidt Silverfin binnenkort uit naar New York.\n\nOok voor Silverfin komt het er nu op aan te oogsten - naast de verdere ontwikkeling van de software. Het bedrijf heeft in verschillende Europese landen, de VS en Canada de Big Four en grote accountants binnengehaald. Maar omdat die spelers lokaal beslissen over welke technologie ze gebruiken, moet het Gentse bedrijf versnellen. In Gent, Amsterdam, Londen en Kopenhagen, waar Silverfin kantoren heeft, wordt het personeelsbestand van 130 medewerkers zo snel mogelijk uitgebreid met 80 extra krachten. Binnenkort wordt mogelijk New York aan dat lijstje toegevoegd.",Gentse fintech'er Silverfin tankt 30 miljoen dollar
5edf87f3f755aa6b557fe641,https://vrtnws.be/p.0n47JXN1e,2020-06-09T12:47:27.000Z,"""Alle gegevens gingen al in die richting"", reageert Pierre Van Damme in ""Nieuwe feiten"" op Radio1, ""en nu zijn er steeds meer wetenschappelijke bewijzen.""\n\nHet verklaart ook andere vaststellingen. Dat kinderen minder besmettelijk zouden zijn bijvoorbeeld. ""Dat weten we, maar konden we nog niet aantonen"", zegt Van Damme ""We konden alleen maar met data tonen dat kinderen minder ziek worden. En nu kunnen we dus met zekerheid zeggen dat ze net daarom het coronavirus minder of niet doorgeven.""","Besmette personen zonder ziektesymptomen geven coronavirus nauwelijks door, zegt WHO"
5edf87f7b45ae0e80c79c9c2,https://www.nieuwsblad.be/cnt/dmf20200609_04985765,2020-06-09T09:25:52.000Z,"Gentse archeologen slaagden er samen met collega’s uit Cambridge voor het eerst in om met behulp van een geavanceerde grondradar een complete kaart te maken van de nog begraven Romeinse stad Falerii Novi.\n\nMet de grondradar kunnen de onderzoekers de grondlagen op verschillende dieptes bekijken en zo bestuderen hoe de stad zich heeft ontwikkeld. De techniek zorgt voor een doorbraak in het onderzoek van oude Romeinse nederzettingen, die vaak verborgen liggen onder moderne gebouwen.\n\nDe archeologen brachten de Romeinse stad Falerii Novi, op 50 kilometer ten noorden van Rome, in kaart met behulp van een geavanceerde grondradar (GPR). Die GPR werkt als een gewone radar, en gebruikt de weerkaatsing van radiogolven om ondergrondse structuren (muren, vloeren, zuilen enz.) in beeld te brengen.\n\nEen nieuw licht op het verleden\n\nIn Falerii Novi leidde dit tot de ontdekking van verschillende gebouwen, waaronder een badencomplex, een markt, enkele tempels en vele stadshuizen – en dat alles zonder opgravingen. Dit is een belangrijke vooruitgang omdat de oude steden door hun grote omvang, en omdat er vaak bovenop gebouwd is vaak niet kunnen opgegraven worden.\n\nHet gebruik van de GPR onthult ook hoe steden in de loop van de tijd zijn gebouwd en geëvolueerd. De veranderingen die Falerii Novi in zijn bijna 1000-jarige bestaan onderging, komen nu ook aan het licht dankzij de GPR-gegevens.\n\nHoewel dit onderzoek een doorbraak betekent voor ons begrip van oude steden, zorgt de GPR-technologie ook voor nieuwe uitdagingen. Het onderzoek levert immers enorme hoeveelheden informatie op. Die massa data kunnen niet handmatig geanalyseerd worden. Er zijn nieuwe, geautomatiseerde technieken nodig om alle info te verwerken en te interpreteren.\n\nDr. Lieven Verdonck, één van de Gentse archeologen, die het grootste deel van de technologische inbreng van het onderzoek voor zijn rekening nam, verricht innovatief werk op het vlak van AI-gebaseerde interpretaties en beeldverwerkingen voor de archeologie.\n\nFalerii Novi lijkt op het eerste gezicht minder het standaard plan te volgen dat zichtbaar is in veel andere goed bestudeerde steden zoals Pompeii, waardoor de complexiteit en variatie in de Romeinse stedenbouw zichtbaar wordt. “Het lijdt weinig twijfel dat deze technologie de manier waarop de Romeinse verstedelijking kan worden begrepen, fundamenteel zal veranderen”, concluderen de onderzoekers.",Ondergrondse Romeinse stad in kaart gebracht dankzij archeologen van UGent
5edf87f9b45ae0e80c79c9d0,https://www.knack.be/nieuws/belgie/als-de-politie-burgers-filmt-dan-moeten-burgers-ook-de-politie-kunnen-filmen/article-opinion-1607871.html,2020-06-09T09:28:06.000Z,"'Wanneer agenten mensen met een smartphone verhinderen om een interventie te filmen is er iets loos', schrijft Knack-hoofdredacteur Bert Bultinck.\n\nHet is goed dat er na de gewelddadige dood van George Floyd in de Verenigde Staten ook aandacht komt voor politiegeweld in eigen land. Vandaag worden er meer klachten ingediend tegen politiegeweld dan vroeger, zegt advocaat Alexis Deswaef deze week in Knack, onder meer omdat de alomtegenwoordigheid van smartphones omstanders in staat stelt om beelden te maken van arrestaties en interventies. Die beelden zijn belangrijk, want zonder video blijft het vaak woord tegen woord.\n\n...\n\nHet is goed dat er na de gewelddadige dood van George Floyd in de Verenigde Staten ook aandacht komt voor politiegeweld in eigen land. Vandaag worden er meer klachten ingediend tegen politiegeweld dan vroeger, zegt advocaat Alexis Deswaef deze week in Knack, onder meer omdat de alomtegenwoordigheid van smartphones omstanders in staat stelt om beelden te maken van arrestaties en interventies. Die beelden zijn belangrijk, want zonder video blijft het vaak woord tegen woord. Ook afgelopen weekend doken er weer filmpjes op van geweld waar de politie bij betrokken was, naar aanleiding van de protestacties tegen racisme in verschillende Belgische steden. Net als bij andere bronnen moeten die beelden omzichtig geïnterpreteerd worden. Het is dikwijls moeilijk om vast te stellen wie de verantwoordelijkheid draagt voor de eerste schermutseling en de verdere escalatie van geweld. Soms gaan agenten over de schreef, maar er zijn ook geregeld 'betogers' die alleen maar de stad willen vernielen. In Brussel waren dit weekend relschoppers aan het werk die de 'Black Lives Matter'-betoging aangrepen om ruiten in te gooien en te plunderen. Andere filmpjes laten dan weer zien hoe hooligans de politie met alle macht bekogelen en op andere manieren provoceren, terwijl de agenten bewonderenswaardig kalm blijven. Amper drie weken geleden waren politieagenten in Anderlecht zelf het slachtoffer van laffe agressie door omstanders. Toch is er op één punt weinig twijfel mogelijk: wanneer agenten mensen met een smartphone verhinderen om een interventie te filmen is er iets loos. Niet zelden worden toeschouwers die rustig en beheerst een tussenkomst van de politie met hun smartphone registreren met veel misbaar aangemaand om hun smartphone weg te stoppen - als er al geen klappen vallen. Dat is onbegrijpelijk. Als de politie een manier zoekt om zichzelf verdacht te maken, dan kan ze geen betere kiezen. Als de politie geen onrechtmatig of buitensporig geweld gebruikt, dan is er geen reden waarom ze niet gefilmd zou mogen worden. In een democratie is controle op de ordediensten cruciaal. Zolang er een zogenaamde rechtsgrond is - bijvoorbeeld als je als burger bewijzen wilt verzamelen van buitensporig geweld - dan mag je beelden maken van de politie. Het is niet zomaar toegelaten om de filmpjes te verspreiden vanwege het recht op privacy, maar ook als je geen journalist bent mag je interventies registreren als daar een goede reden voor is. Omdat de regel niet honderd procent helder is - een rechter heeft best wel enige interpretatieruimte - is het belangrijk dat er een wet komt die het filmen van politiegeweld zo breed mogelijk beschermt. In het licht van de manieren waarop het doen en laten van burgers onophoudelijk in de gaten gehouden wordt, is dat niet meer dan billijk. De nummerplaten van onze auto's worden met de nieuwste technologieën herkend en aan databanken gekoppeld. We worden voortdurend getracet, ook als er geen epidemie is. Steeds meer politiekorpsen kopen 'bodycams' aan. Ook in dit land wordt flink geïnvesteerd in zware bewapening voor de Snelle Respons Teams, in gepantserde wagens en andere ijzeren armen der wet. Als we dat allemaal oké vinden - en gelukkig komt het privacydebat ook in het slome België eindelijk op gang - dan is het belangrijk dat de surveillance tenminste in twee richtingen gaat. Als de politie burgers filmt, dan moeten burgers ook de politie kunnen filmen. Als de staat het monopolie op geweld heeft, dan moet de controle op de uitoefening van dat geweld secuur, streng en alert zijn. Uit berichten in alle Vlaamse media blijkt voor de zoveelste keer dat bepaalde bevolkingsgroepen meer met controles, verbale agressie of fysiek geweld te maken krijgen dan andere. Racisme is een reden te meer om nauwlettend toe te zien op hoe de politie zich gedraagt. Er zijn de afgelopen dagen goede voorstellen gelanceerd om het institutioneel racisme in dit land aan te pakken. Minister Koen Geens (CD&V) toonde moed door dit weekend te pleiten voor quota voor mensen met een migratieachtergrond, bijvoorbeeld aan de universiteiten en bij de politie. Maar als het gaat over het terugdringen van racistisch geweld bij de politie moeten we dat geweld dringend in beeld brengen. Letterlijk. Niet alleen in het belang van zwarte Vlamingen. Niet alleen voor mensen met een migratieachtergrond. Maar in het belang van iedereen in dit land.","'Als de politie burgers filmt, dan moeten burgers ook de politie kunnen filmen'"
5edf87f932b8effd5e77dd3b,https://www.hln.be/ihln/eindelijk-wout-van-aert-wint-alweer-koersen-ook-als-is-het-op-je-pc~a5a24551/,2020-06-09T10:38:00.000Z,"sport, sportdiscipline, wielersport, Bosberg, Cyanide Pro Cycling, Cycling Manager, Deceuninck -, Dylan Groenewegen, Giro, Het Nieuwsblad, Horebeke de Hagaghoek, Ilje Kaisze, Jules Alaphilipi, Jumbo, Kevin De Bruyne, Kuurne, Maarkedal de Eikenber, Mike Teunissen, Muur, Nacon, Omloop, Omloop Het Laatste Nieuws, Omloop Last News, PS4, Patrick Lefevere, PlayStation, Pro Cycling Manager, Pro Cycling Manager 2020, Quick Step, Remco, Remco Evunepoel, Ronde van Vlaanderen, Stage and Database Editor, Stage and Database Editor, Steam, Tour de France, Tour de France 2020, Vlaanderen Classic, Wout van Aert, Xbox One, Yvon Lampaey",Eindelijk! Wout van Aert wint alweer koersen (ook als is het op je pc) 
5edfc039b7e554a8fc99de65,https://www.nieuwsblad.be/cnt/dmf20200609_04986036,2020-06-09T13:28:14.000Z,"Terwijl de rest van de Belgische profclubs in 1A nog volop bezig is met het samenstellen van hun oefenprogramma’s, is dat van KV Mechelen al compleet. De exacte locaties en aanvangsuren volgen nog maar de data en de tegenstanders liggen vast.\n\nLEES OOK. Antwerpse voetbalclubs verkopen al massaal abonnementen: “Nú al meer dan 10.000 abonnees, fans van KV blijven verbazen”\n\nBlikvangers in het Mechelse programma zijn de affiches tegen landskampioen Club Brugge (zaterdag 11 juli), tegen Standard (18 juli) en als afsluiter een Europese verplaatsing tegen FC Metz uit de Franse Ligue 1 (zaterdag 1 augustus in Metz).\n\nIn totaal speelt KV acht oefenduels verspreid over zes data. Op sommige dagen staan er twee wedstrijden gepland zodat alle kernspelers ritme kunnen opdoen. Gezien de geldende coronamaatregelen is de kans reëel dat alle matchen achter gesloten deuren gespeeld worden.\n\nVan zaterdag 4 tot vrijdag 10 juli gaan Wouter Vrancken en zijn spelers op zomerstage in Tubeke. De eerste training staat gepland voor donderdag 18 juni. Morgen worden de spelers op de club verwacht voor een coronatest. De stafleden ondergingen maandag al een test.\n\nOefenprogramma KV Mechelen 2020-2021\n\nZaterdag 4 juli: KV Mechelen - Waasland-Beveren\n\nWoensdag 8 juli: KV Mechelen - RWDM\n\nZaterdag 11 juli: Club Brugge - KV Mechelen\n\nZaterdag 18 juli: KV Mechelen - Westerlo\n\nZaterdag 18 juli: Standard - KV Mechelen\n\nZaterdag 25 juli: Seraing - KV Mechelen\n\nZaterdag 25 juli: OH Leuven - KV Mechelen\n\nZaterdag 1 augustus: FC Metz - KV Mechelen","Het oefenprogramma van KV Mechelen is bekend, met duels tegen Club Brugge, Standard en Metz"
5edfc04156ea0f7b2fe44120,https://www.hln.be/ihln/game-review-eindelijk-wout-van-aert-wint-alweer-koersen-ook-als-is-het-op-je-pc~a5a24551/,2020-06-09T10:38:00.000Z,"sport, sportdiscipline, wielersport, Bosberg, Cyanide Pro Cycling, Cycling Manager, Deceuninck -, Dylan Groenewegen, Giro, Het Nieuwsblad, Horebeke de Hagaghoek, Ilje Kaisze, Jules Alaphilipi, Jumbo, Kevin De Bruyne, Kuurne, Maarkedal de Eikenber, Mike Teunissen, Muur, Nacon, Omloop, Omloop Het Laatste Nieuws, Omloop Last News, PS4, Patrick Lefevere, PlayStation, Pro Cycling Manager, Pro Cycling Manager 2020, Pro Cycling Manager 2020 Ein, Quick Step, Remco, Remco Evunepoel, Ronde van Vlaanderen, Stage and Database Editor, Stage and Database Editor, Steam, Tour de France, Tour de France 2020, Vlaanderen Classic, Wout van Aert, Xbox One, Yvon Lampaey",GAME REVIEW: Eindelijk! Wout van Aert wint alweer koersen (ook als is het op je pc) 
5edfc045a72c93cb56f70480,https://www.gva.be/cnt/dmf20200609_04985967/oefenprogramma-kv-mechelen-compleet-duels-tegen-club-brugge-standard-en-metz,2020-06-09T12:58:59.000Z,"Terwijl de rest van de Belgische profclubs in 1A nog volop bezig is met het samenstellen van hun oefenprogramma’s, is dat van KV Mechelen al compleet. De exacte locaties en aanvangsuren volgen nog maar de data en de tegenstanders liggen vast.\n\nLEES OOK. Antwerpse voetbalclubs verkopen al massaal abonnementen: “Nú al meer dan 10.000 abonnees, fans van KV blijven verbazen”\n\nBlikvangers in het Mechelse programma zijn de affiches tegen landskampioen Club Brugge (zaterdag 11 juli), tegen Standard (18 juli) en als afsluiter een Europese verplaatsing tegen FC Metz uit de Franse Ligue 1 (zaterdag 1 augustus in Metz).\n\nIn totaal speelt KV acht oefenduels verspreid over zes data. Op sommige dagen staan er twee wedstrijden gepland zodat alle kernspelers ritme kunnen opdoen. Gezien de geldende coronamaatregelen is de kans reëel dat alle matchen achter gesloten deuren gespeeld worden.\n\nVan zaterdag 4 tot vrijdag 10 juli gaan Wouter Vrancken en zijn spelers op zomerstage in Tubeke. De eerste training staat gepland voor donderdag 18 juni. Morgen worden de spelers op de club verwacht voor een coronatest. De stafleden ondergingen maandag al een test.\n\nOefenprogramma KV Mechelen 2020-2021\n\nZaterdag 4 juli: KV Mechelen - Waasland-Beveren\n\nWoensdag 8 juli: KV Mechelen - RWDM\n\nZaterdag 11 juli: Club Brugge - KV Mechelen\n\nZaterdag 18 juli: KV Mechelen - Westerlo\n\nZaterdag 18 juli: Standard - KV Mechelen\n\nZaterdag 25 juli: Seraing - KV Mechelen\n\nZaterdag 25 juli: OH Leuven - KV Mechelen\n\nZaterdag 1 augustus: FC Metz - KV Mechelen","Oefenprogramma KV Mechelen compleet: duels tegen Club Brugge, Standard en Metz"
5edfc04ab7e554a8fc99de7b,https://www.knack.be/nieuws/wereld/de-blauwe-muur-hoe-de-politiecultuur-in-de-vs-een-vrijgeleide-geeft-voor-geweld/article-longread-1607899.html,2020-06-09T14:49:06.000Z,"Een zwarte man sterft na excessief politiegeweld, er volgen grootschalige en gewelddadige protesten, en uiteindelijk verandert er niets: in de Verenigde Staten lijkt het ondertussen een soort eindeloos terugkerend ritueel. Waarom blijft dit gebeuren?\n\nSoms, heel soms kun je een maatschappelijk probleem vatten in cijfers. In Amerika zijn die cijfers vandaag 8 en 46, voor de 8 minuten en 46 seconden die de 46-jarige George Floyd door een politieagent tegen de grond werd gedrukt. Al die tijd klemde Derek Chauvin, politieagent uit Minneapolis, zijn knie op Floyds nek, tot die kermend van pijn en wanhoop aan verstikking stierf. Floyd werd ervan verdacht betaald te hebben met een vals biljet van 20 dollar.\n\n...\n\nSoms, heel soms kun je een maatschappelijk probleem vatten in cijfers. In Amerika zijn die cijfers vandaag 8 en 46, voor de 8 minuten en 46 seconden die de 46-jarige George Floyd door een politieagent tegen de grond werd gedrukt. Al die tijd klemde Derek Chauvin, politieagent uit Minneapolis, zijn knie op Floyds nek, tot die kermend van pijn en wanhoop aan verstikking stierf. Floyd werd ervan verdacht betaald te hebben met een vals biljet van 20 dollar. De beelden van het incident veroorzaakten over heel Amerika betogingen en onlusten. In Minneapolis, New York, Los Angeles, Washington, Pittsburgh, Boston en tientallen andere steden kwam het tot zware rellen met de politie, waarbij manifestanten ook plunderden en brand stichtten. Veel politiekorpsen reageerden met bruut geweld, en zowel oproerkraaiers als vreedzame betogers werden onthaald op wapenstok, traangas en kogels. In sommige steden leek de oproerpolitie eerder uitgerust voor een veldslag dan voor ordehandhaving. Het lijkt ondertussen een soort ritueel geworden waarbij bruut geweld, verontwaardiging en inertie elkaar periodiek afwisselen. In 2012 werd de nauwelijks 17-jarige Trayvon Martin doodgeschoten door een racistische burgerwacht, die een jaar later werd vrijgesproken van moord en doodslag. Michael Brown was amper 18 toen hij in 2014 bij een routinecontrole werd doodgeschoten door een politieagent. Op 13 maart van dit jaar werd de 26-jarige Breonna Taylor doodgeschoten bij een huiszoeking in Louisville, nadat politieagenten waren binnengedrongen zonder zich als politie te identificeren. Vooral met de zwarte gemeenschap lopen de spanningen al decennia hoog op. Zwarte Amerikanen hebben dan ook alle redenen om de politie met argwaan te bejegenen. Volgens de data van de Amerikaanse ngo Mapping Police Violence hadden zwarten in 2019 drie keer meer kans om door politiegeweld te sterven. De zwarten die bij politiegeweld omkomen, blijken vaker ongewapend. Uit diezelfde gegevens blijkt dat er geen verband is tussen gewelddadige criminaliteit en het aantal politiedoden. Een stad als Oklahoma City heeft bijvoorbeeld geen bovengemiddeld hoog aantal gevallen van gewelddadige criminaliteit, maar heeft in verhouding wel het op een na hoogste aantal politiedoden. Oklahoma is een van de acht Amerikaanse steden waar de politie per jaar gemiddeld meer zwarten doodschiet dan het nationale Amerikaanse moordcijfer. Mychal Denzel Smith is allesbehalve verbaasd dat het blijft gebeuren. In 2016 publiceerde Smith Invisible Man, Got the Whole World Watching, een ontnuchterend relaas over opgroeien als zwarte jongeman in de Verenigde Staten. 'Dit is gewoon hoe de politie met ons omgaat', legt hij uit. Smith wijst op de bijzondere omstandigheden waarin de betogingen plaatsvinden. 'Deze protesten gebeuren in het midden van een globale pandemie, waarbij zwarten een buitengewoon veel groter gevaar lopen om aan covid-19 te sterven. Dat zo veel zwarten toch op straat komen, zegt veel over hoe hopeloos ze hun situatie ervaren. Zelfs nu het risico op corona zo hoog is, snappen ze dat de politie nog altijd een grotere bedreiging is voor hun leven.' 'De coronacrisis maakt eens te meer duidelijk dat een zwart mensenleven nauwelijks waarde heeft', vervolgt Smith. 'Zwarten zijn oververtegenwoordigd in essentiële beroepen als verplegers, buschauffeurs, ambulanciers en kassiers. En toch zijn het net zwarten die massaal geweigerd worden in ziekenhuizen omdat dokters hun klachten niet ernstig nemen, of omdat ze botweg gediscrimineerd worden. Dat heeft de woede aangewakkerd. Ze snappen dat ze niets te verliezen hebben.' Elke zwarte Amerikaan ontwikkelt in zijn levensloop strategieën om zich tegen politiegeweld te beschermen. Alle zwarte ouders hebben op een bepaald moment 'het gesprek' met hun kinderen, waarin ze uitleggen dat onvoorzichtig gedrag tegenover de politie potentieel levensgevaarlijk is. 'Je moet beseffen dat je als zwarte een veel groter gevaar loopt op mishandeling', vertelt Howard Henderson, directeur van het Center for Justice Research aan de University of Southern Texas. Hij somt op wat hij doet als hij door een politieagent wordt tegengehouden in het verkeer. 'Hou je handen op het stuur, doe het licht aan in de auto, maak geen onverhoedse bewegingen, probeer op een goed verlichte locatie te stoppen. En hoop dat het meevalt.' Mychal Denzel Smith heeft maar één strategie: 'Ik praat niet met de politie. Nooit. Laat ze lekker praten met mijn advocaat.' Hij ergert zich aan de 'handleiding' die zwarten ontwikkeld hebben. 'Het zijn verhaaltjes die we onszelf proberen wijs te maken', aldus Smith. 'Het is een totaal waanidee dat je mishandeling kunt voorkomen door je op een bepaalde manier te gedragen. Het heeft in zekere zin zelfs een pervers effect. Elke keer als de politie weer eens een onschuldige zwarte doodschiet, stellen we de vraag wat het slachtoffer dan wel gedaan had om die reactie te veroorzaken. De vraag of hij zijn handen wel duidelijk op het stuur had, is totáál irrelevant. Het legt verantwoordelijkheid bij het slachtoffer, alsof die het op een of andere manier had kunnen voorkomen om doodgeschoten te worden. Het doet er niet toe hoe je je gedraagt. De politie zal je behandelen zoals zij dat wil. En als de politie beslist dat ze geen zin heeft om je te laten leven, heb je pech. Zo simpel is het.' De getroebleerde verhouding tussen politie en minderheden is gedeeltelijk een resultaat van de aparte geschiedenis die de Amerikaanse politiediensten hebben doorgemaakt. In de zuidelijke staten stammen veel politiediensten uit de slavenpatrouilles die in de zeventiende eeuw klopjachten hielden op ontsnapte slaven. Die patrouilles hadden ten dele politionele verantwoordelijkheden: ze mochten bijvoorbeeld huiszoekingen houden bij burgers die ervan verdacht werden ontsnapte slaven onderdak te bieden. In grootsteden als New York of Boston stammen de voorlopers van de huidige politiedepartementen uit de negentiende eeuw. Opmerkelijk genoeg waren die vooral bezig met ordehandhaving, en niet met het bestrijden van misdaad. Ook in de jaren van segregatie leefden de blanke korpsen als handhavers van racistische wetten op gespannen voet met de zwarte bevolking. Bovendien hebben veel grootstedelijke politiediensten sinds het einde van de jaren zestig een grondige militarisering ondergaan als reactie op verschillende, bijzonder gewelddadige protesten. Er was de Long, hot summer of 1967, waarbij niet minder dan 159 rassenrellen plaatsvonden. In de nasleep van de moord op Martin Luther King in 1968 kwam het in meer dan honderd steden tot rellen. 'Als antwoord daarop zijn verschillende Amerikaanse politiediensten, vooral die in de grootsteden, gemilitariseerd', zegt Cyrille Fijnaut, emeritus hoogleraar criminologie en strafrecht aan de KU Leuven. 'Na de Vietnamoorlog zijn duizenden soldaten in de politie opgenomen. De politiediensten dienden toen als een soort vangnet voor al die militairen die geen werk meer hadden. Veel van die militairen zijn in de daaropvolgende jaren doorgegroeid in de hiërarchie, en hebben zo een meer militaristische manier van leidinggeven geïntroduceerd.' Die militarisering had ook een economische component, vervolgt Fijnaut. 'Toen de Vietnamoorlog voorbij was, viel voor de Amerikaanse wapenbedrijven een enorme afzetmarkt weg. Veel van die bedrijven hebben een hoop van die spullen aan de politiekorpsen verkocht. Daardoor hebben die korpsen regelrecht oorlogstuig in handen gekregen.' Fijnaut wijst erop dat die militarisering sindsdien nooit echt is teruggedraaid. 'Je ziet het in de bevelvoering, in de uitrusting, in de voertuigen en in de bewapening. In de grootsteden rijdt de politie vaak met halve tanks rond.' Gary Cordner, adviseur bij het National Institute of Justice en voormalige politiecommissaris in Maryland, wijst erop dat president Bill Clinton in de jaren negentig wel degelijk geprobeerd heeft om community policing als nieuwe norm te introduceren, door politiekorpsen te stimuleren om een gemeenschapsgerichte aanpak te ontwikkelen. 'Maar na de aanslagen van 11 september zijn die programma's bijna allemaal stopgezet', zucht Cordner. 'Plotseling waren terroristen met bommen de vijand, en had niemand nog zin om de voordelen van community policing te verdedigen. Dat blijkt nu een enorme inschattingsfout. Net in de politiezones waar de voorbije jaren geïnvesteerd is in een gemeenschapsgerichte aanpak, krijgt de politie de protesten snel onder controle.' Overigens is die militarisering niet helemaal onlogisch. Vuurwapens zijn alomtegenwoordig in Amerika. 37 procent van de Amerikaanse huishoudens bezit minstens één vuurwapen. Daardoor is het voor politieagenten niet onlogisch om ervan uit te gaan dat een verdachte gewapend is. 'Dat nodigt niet uit tot praten', beaamt Cordner. Door die alomtegenwoordigheid van wapens heeft Amerika ook een veel ruwere misdaadgeschiedenis dan de rest van het Westen. De crackepidemie van de jaren tachtig, waarbij miljoenen arme, vooral zwarte, Amerikanen verslaafd raakten aan goedkope cocaïne, zorgde in de grootsteden voor enorme criminaliteitsgolven. In 1990 werden in New York bijvoorbeeld maar liefst 2245 moorden gepleegd. Die explosie aan criminele feiten werd pas teruggedrongen toen Rudy Giuliani in 1993 burgemeester werd en een enorm strak zerotolerancebeleid voerde. 'Dat ging bijzonder ver', vertelt Fijnaut, die in Giuliani's beginjaren aan New York University doceerde. 'Giuliani heeft tienduizend extra agenten aangenomen, die gedrild werden om niets meer toe te laten. De kleinste vergrijpen resulteerden in enorme boetes. Mensen werden voor het minste naar het politiebureau gevoerd. Die mentaliteit, waarbij de politie geen enkele aantasting van haar gezag aanvaardt, bestaat vandaag nog altijd.' Ondanks de oplopende spanningen met een deel van de bevolking bleek die aanpak uiterst populair. In 2001, Giuliani's laatste jaar aan het hoofd van de stad, was het moordcijfer teruggebracht naar 649. Door dat onmiskenbare succes bestaat er ook in Amerika's meest progressieve bolwerk nog altijd veel steun voor de harde aanpak. 'Veel New Yorkers zijn er vandaag nog altijd van overtuigd dat de stad zonder strak politiebeleid niet te runnen valt', vertelt Fijnaut. 'Dat merk je ook nu tijdens de protesten. Burgemeester Bill de Blasio krijgt kritiek omdat zijn politiediensten de plunderingen niet konden voorkomen.' Bovendien is de rol van de politie in de Verenigde Staten anders dan die in Europese landen. 'Amerika is een land met een kleine overheid, dat veel overlaat aan de vrije markt', zegt Gary Cordner. 'Omdat veel sociale diensten er zodanig zijn afgebouwd, is de politie in veel Amerikaanse staten de voornaamste vertegenwoordiger van de overheid. Daardoor moeten politieagenten zich voortdurend bezighouden met bijvoorbeeld daklozen of mensen met een psychische stoornis. Er is gewoon geen enkele andere overheidsdienst meer over die zich met die mensen bezighoudt.' 'Veel blanke Amerikanen hebben de politie op speeddial', zegt Mychal Denzel Smith. 'Het lijkt wel alsof de politie een soort helpdesk is die je voor het minste kunt opbellen, zolang je maar wit bent. En doordat de politie zo alomtegenwoordig is, neemt het risico op geweld enorm toe.' Smith wijst op een breder maatschappelijk probleem: de totaal losgeslagen obsessie met veiligheid. 'Bij een groot deel van de witte bevolking in de suburbs leeft het idee dat ze gevaar lopen. Ze zijn ervan overtuigd dat iemand van buitenaf erop uit is om hen kwaad te doen en te bestelen. De witte Amerikaan in de buitenwijk gelooft stellig dat de grootsteden een probleem zijn dat alleen met harde hand kan worden aangepakt. En het enige mogelijke antwoord daarop is nóg harder de orde te handhaven.' Dat is een van de redenen waarom politieagenten zich doorgaans straffeloos kunnen misdragen. De cijfers zijn ronduit angstaanjagend. Elke zeven uur schiet een politieagent iemand neer in de Verenigde Staten. In minder dan 1 procent van de gevallen waarbij een politieagent iemand doodschiet, komt het tot een aanklacht. Ter vergelijking: voor burgers ligt dat aantal op 90 procent. Volgens recent onderzoek geeft 52 procent van de politieagenten aan dat het niet ongewoon is om een oogje dicht te knijpen voor collega's die zich misdragen, zegt Howard Henderson. 'We noemen het de Blue Wall of Silence: een zwijgcultuur waardoor het bijna onmogelijk is om politieagenten die zich misdragen uit de politiemacht te zetten. De politie heeft in Amerika een cultuur opgebouwd waarin ze ervan overtuigd is dat ze het absolute recht heeft om excessief geweld toe te passen.' Daarnaast zijn er verschillende krachten die ervoor zorgen dat het bijna onmogelijk is om politieagenten te veroordelen. In veel politiezones worden klachten tegen de politie binnen de politiedienst zelf behandeld. En die blijkt zelden enthousiast om de eigen collega's in de problemen te brengen. Bovendien kunnen politieagenten die ontslagen worden dat ontslag gemakkelijk aanvechten. Uit een onderzoek van de lokale Pioneer Press bleek dat in Minneapolis, de stad waar George Floyd werd vermoord, 46 procent van de ontslagen politieagenten na beroep weer werd aangenomen. Hervormen is moeilijk, ook al omdat politiebazen bijna overal politiek worden aangesteld, waardoor ze vaak slechts een verkiezingscyclus de tijd krijgen om de gang van zaken te veranderen. Hervormingsgezinde politiebazen botsen ook op de machtige politievakbonden, die vaak geleid worden door old school cops die aan de-escalatie en gelijkberechtiging een broertje dood hebben. Bob Kroll, vakbondsleider in Minneapolis, is een voorbeeld van die oude cultuur. Kroll, tegen wie al 29 keer een klacht werd ingediend wegens wangedrag, noemde Floyd in een brief aan zijn vakbondsleden 'een gewelddadige crimineel' en de betogers tegen diens dood 'een terreurbeweging'. 'Maar de grootste blokkade in het systeem is het Hooggerechtshof', zegt Howard Henderson. 'Het Hooggerechtshof is het voornaamste orgaan om de politie terug te fluiten. Jammer genoeg is het Hof in zijn huidige samenstelling uiterst politiegezind, waardoor het in zijn oordelen altijd de kant van de politie kiest. Dat beperkt de mogelijkheden van burgers om hun rechten te doen gelden, want de oordelen van het Hooggerechtshof gelden de facto als de wet.' In de huidige samenstelling acht Henderson het onmogelijk om politieagenten tot verantwoording te dwingen. 'Zolang er een meerderheid van Republikeinse rechters in het Hooggerechtshof zit, zal dat niet veranderen.' De politie in de Verenigde Staten is enorm gedecentraliseerd. Amerika telt maar liefst 17.985 politiedepartementen die elk een eigen manier van werken hebben. Daardoor kan de organisatie niet zomaar van bovenaf hervormd worden. Bovendien zijn er weinig vanzelfsprekende oplossingen. Het is bijvoorbeeld niet zo dat minderheden ondervertegenwoordigd zijn bij de politiediensten. 'Als je op nationaal vlak kijkt, ligt het aandeel zwarten en latino's bij de politie ongeveer op hetzelfde niveau als hun aandeel in de bevolking', zegt Cordner. 'Er zijn natuurlijk politiezones waar de verhoudingen scheef zitten, maar dat is niet het voornaamste probleem.' In New York, een departement dat de voorbije dagen ook heel wat kritiek kreeg voor zijn te drastische optreden, maken zwarten, latino's en Amerikanen van Aziatische oorsprong ondertussen 52,5 procent van het personeel uit. Vrouwen zijn de meest ondervertegenwoordigde minderheid bij de Amerikaanse politiediensten, zegt Cordner. Al twintig jaar schommelt hun aandeel bijna onbeweeglijk rond de 12 procent. Cordner is ervan overtuigd dat die ondervertegenwoordiging een van de grootste problemen is in de hedendaagse politiecultuur. 'Zo ontstaat een politiecultuur die veel te mannelijk is, gericht op confrontatie. Als we het aandeel vrouwen konden verdubbelen, zou dat een enorm positieve invloed hebben op de cultuur in de politiekorpsen.' Cordner wijst erop dat het politieagenten in Amerika doorgaans niet ontbreekt aan opleidingsniveau. 'Een derde van de instromers heeft een diploma hoger onderwijs. De overgrote meerderheid heeft minstens enkele jaren hoger onderwijs gehad, omdat je pas op je 21e kunt toetreden.' Ook de suggestie dat de politieopleiding niet zou volstaan, wijst hij van de hand. 'Het kan natuurlijk altijd beter, maar het opleidingsniveau is geen verklaring voor wat er verkeerd loopt. Politieagenten weten doorgaans heel goed hoe ze zich horen te gedragen. Dat ze er zo vaak voor kiezen om die regels in de wind te slaan, komt dus niet door een gebrek aan kennis.' Howard Henderson pleit voor een nationaal register van politiegeweld. 'Er is vandaag geen enkele instantie die klachten of verslagen bijhoudt over politieagenten die zich misdragen. Daardoor is het nu soms onmogelijk om vast te stellen in welke politiedepartementen problemen voorkomen.' Hij benadrukt ook de noodzaak voor een nationale verzoeningscommissie. 'De Amerikaanse overheid heeft nog nooit officieel erkend dat het excessieve geweld van politiediensten een probleem is. Zo'n commissie moet de eerste stap zijn om tot een vorm van verzoening te komen.' Binnen de zwarte beweging luidt het antwoord al jaren: Defund the Police, neem de politie haar geld af. Ook Mychal Denzel Smith pleit ervoor om drastisch te besparen op de politie, en het geld te investeren in gezondheidszorg, sociale voorzieningen en huisvesting. 'Het is in ieders voordeel dat de politie minder geld heeft. Dat is de enige manier waarop je hen kunt dwingen een stap terug te doen.'",De Blauwe Muur: hoe de politiecultuur in de VS een vrijgeleide geeft voor geweld
5edfc04c6581f893abaa14e0,https://www.knack.be/nieuws/auto/de-seat-ateca-evolueert/article-belga-1608073.html,2020-06-09T15:01:06.000Z,"De SUV Seat Ateca krijgt weldra een update, zowel op stilistisch als technisch vlak. Alle details worden op 15 juni bekendgemaakt.\n\nHet is bijna zover. Seat zal zijn succesvolle Ateca nieuw leven inblazen met de introductie van het modeljaar 2020. Dit vernieuwde model bouwt verder op zijn typische SUV-kenmerken en brengt een opgefriste look voor het koetswerk en het interieur, net als een uitgebreide connectiviteitservaring, een hogere mate van veiligheid en comfort en een toegenomen efficiëntie van de krachtbronnen, laat het Spaanse VW-merk weten.\n\nSinds zijn introductie in 2016 werden er al meer dan 300.000 Ateaca's verkocht: een prestatie van formaat voor een compacte SUV. Met de evolutie die het model nu ondergaat, zal de Ateca nog beter inspelen op de wensen van klanten. De onthulling van de nieuwe Seat Ateca 2020 zal plaatsvinden op 15 juni. De prijzen en de leveringsdata zijn nog niet bekend.(Belga)\n\nHet is bijna zover. Seat zal zijn succesvolle Ateca nieuw leven inblazen met de introductie van het modeljaar 2020. Dit vernieuwde model bouwt verder op zijn typische SUV-kenmerken en brengt een opgefriste look voor het koetswerk en het interieur, net als een uitgebreide connectiviteitservaring, een hogere mate van veiligheid en comfort en een toegenomen efficiëntie van de krachtbronnen, laat het Spaanse VW-merk weten.Sinds zijn introductie in 2016 werden er al meer dan 300.000 Ateaca's verkocht: een prestatie van formaat voor een compacte SUV. Met de evolutie die het model nu ondergaat, zal de Ateca nog beter inspelen op de wensen van klanten. De onthulling van de nieuwe Seat Ateca 2020 zal plaatsvinden op 15 juni. De prijzen en de leveringsdata zijn nog niet bekend.(Belga)",De Seat Ateca evolueert
5edff878b169c7e0b8f5a6bc,https://www.tijd.be/r/t/1/id/10232090,2020-06-09T20:12:36.000Z,"Vorig jaar boekte Standaard Boekhandel voor het eerst sinds de jaren 80 verlies. Het bedrijf maakte plannen om dit jaar weer winst te maken, maar toen kwam corona. 'Daardoor verliezen we 10 tot 15 procent omzet', zegt topman Geert Schotte.\n\nHet gaat niet goed met de Belgische boekenwinkelketen Standaard Boekhandel. De 145 boekenwinkels sloten 2019 af met 6 miljoen euro nettoverlies op 205 miljoen euro omzet. 'Het is de eerste keer sinds de jaren 80 dat we rode cijfers schrijven', zegt topman Geert Schotte. In 2012 was er nog 10 miljoen euro winst, maar jaar na jaar kalfde dat cijfer af.\n\n6 miljoen Nettoverlies De 145 boekenwinkels sloten 2019 af met 6 miljoen euro nettoverlies op 205 miljoen euro omzet\n\nEen belangrijke oorzaak is de dalende boekenverkoop. In 2019 gaven Vlamingen volgens het onderzoeksbureau GfK 5 procent minder uit aan boeken dan in 2014. Dat de omzet vorig jaar toch steeg met 0,9 procent, was te danken aan de stijgende verkoop van schoolboeken, gezelschapspellen en papierwaren.\n\nHet marktaandeel van Standaard Boekhandel bleef stabiel. De voorbije jaren verloor de keten van de Vlaamse familie Schaltin wel terrein aan vooral buitenlandse onlinespelers als Bol.com en Amazon. In de eerste helft van 2019 nam de onlineverkoop opnieuw toe. Volgens de sectorfederatie Boek.be kwam 21 procent van de boeken van webwinkels.\n\n'Toch winnen ook wij klanten met onze webwinkel', zegt Schotte. Hoeveel procent van de omzet zijn keten online boekt, wil hij niet kwijt.\n\nMinder lezen, meer Netflix\n\n'Het wijzigende consumentengedrag is een belangrijkere reden voor onze dalende winst', zegt Schotte. 'Mensen lezen minder dan vroeger. Lezen heeft concurrentie gekregen van sociale media en fenomenen als Netflix, zowel qua budget als qua tijdsbesteding.'\n\nHet wijzigende consumentengedrag is een belangrijkere reden voor onze dalende winst dan de opkomst van e-commerce. Geert Schotte CEO Standaard Boekhandel\n\nSchotte wil zijn keten opnieuw naar winst stuwen door achter de schermen kosten te besparen. De magazijnen van zijn keten zaten vorig jaar te vol. 'Onze voorraad was te groot, onder andere omdat de eindejaarsverkoop tegenviel. Als je denkt honderd boeken te verkopen en je verkoopt er maar 97, zie je dat in de winst.' Boeken kunnen dan nog in de ramsj, maar agenda's en kalenders belanden onverkocht in de vuilnisbak.\n\nEen deel van het probleem is te verklaren door het feit dat Standaard Boekhandel zijn aanbod de voorbije jaren uitbreidde met gezelschapspellen en papierwaren. 'De verkoop groeit, maar we hadden relatief weinig historische verkoopdata om te kunnen inschatten hoeveel we precies moesten inkopen.'\n\nToch rijst de vraag of alleen achter de schermen orde op zaken stellen volstaat. De voorbije twee jaar was duidelijk dat het geen taboe is winkels te sluiten. Standaard Boekhandel sloot er zeven. Ze waren in de woorden van Schotte 'sterk onrendabel'. 'Eind 2019 hadden we geen winkels meer die zwaar verlieslatend waren. Nieuwe sluitingen staan niet op het programma', benadrukt hij.\n\nAl kan hij niets uitsluiten. 'Soms werken de verhuurders van winkelpanden niet mee als de omzet in een winkel fors daalt. Dan kan het noodzakelijk zijn een winkel te sluiten of te verhuizen.'\n\nVerloren jaar\n\nHet probleem wordt prangender nu de winkels twee maanden gesloten waren door de coronacrisis. 'De impact is groot. We zullen dit jaar naar schatting 10 tot 15 procent van onze omzet verliezen.' Daardoor zal de keten ook dit jaar verlies maken. '2020 is een verloren jaar', zegt Schotte.\n\n7 Winkelsluitingen De voorbije twee jaar gingen zeven winkels dicht.\n\nTijdens de lockdown steeg de online verkoop fors. 'Ik schat dat we dankzij onze webwinkel 30 tot 40 procent van onze normale omzet konden aanhouden. Maar e-commerce is duur en op zichzelf is de webwinkel niet winstgevend. Hij leverde tijdens het toppunt van de crisis wel extra cash.'\n\nDat Standaard Boekhandel een deel van zijn personeel tijdelijk werkloos kon maken, verzachtte het leed. Er werken in totaal zo'n duizend mensen bij het bedrijf en zijn Franstalige zusterketen Club. Dat gebeurt rechtstreeks en via winkels uitgebaat door zelfstandigen.\n\nOok de Vlaamse hinderpremie hielp het bedrijf. 'Al levert die ons maar zo'n 40.000 euro op op een jaaromzet van ruim 200 miljoen euro.'\n\nSchermvullende weergave Geert Schotte, de topman van Standaard Boekhandel. ©Emy Elleboog\n\nDe overheid had meer kunnen doen, zegt Schotte. 'Het is spijtig dat de regering niet is tussengekomen in het debat tussen winkeliers en verhuurders van winkelpanden.' Heel wat winkeliers vragen een vermindering van de huurkosten of zelfs een kwijtschelding van de huur tijdens de lockdown. Maar ze staan lijnrecht tegenover de verhuurders, die het aantal kortingen tot een minimum willen beperken.",Standaard Boekhandel boekt eerste verlies in 30 jaar
5edff879cdf5296ef740a960,https://www.hln.be/ihln/game-review-eindelijk-wout-van-aert-wint-alweer-koersen-ook-al-is-het-op-je-pc~a5a24551/,2020-06-09T10:38:00.000Z,"sport, sportdiscipline, wielersport, Bosberg, Cyanide Pro Cycling, Cycling Manager, Deceuninck -, Dylan Groenewegen, Giro, Het Nieuwsblad, Horebeke de Hagaghoek, Ilje Kaisze, Jules Alaphilipi, Jumbo, Kevin De Bruyne, Kuurne, Maarkedal de Eikenber, Mike Teunissen, Muur, Nacon, Omloop, Omloop Het Laatste Nieuws, Omloop Last News, PS4, Patrick Lefevere, PlayStation, Pro Cycling Manager, Pro Cycling Manager 2020, Pro Cycling Manager 2020 Ein, Quick Step, Remco, Remco Evunepoel, Ronde van Vlaanderen, Stage and Database Editor, Stage and Database Editor, Steam, Tour de France, Tour de France 2020, Vlaanderen Classic, Wout van Aert, Xbox One, Yvon Lampaey",GAME REVIEW: Eindelijk! Wout van Aert wint alweer koersen (ook al is het op je pc) 
5ee030b9794400cd550e3f20,https://www.tijd.be/r/t/1/id/10232097,2020-06-09T23:00:01.000Z,"Een netwerk van 250 slimme camera’s moet deze zomer de drukte aan de kust in kaart brengen.\n\nDe Vlaamse kustgemeenten hebben een plan klaar om de toestroom van toeristen deze zomer onder controle te houden. Een netwerk van slimme camera’s gaat op de dijken en in de centra de drukte in kaart brengen. Die gegevens moeten de overheden helpen een maximale spreiding te garanderen in de strijd tegen het coronavirus.\n\nHet West-Vlaamse provinciebedrijf Westtoer gunde dinsdagavond daarvoor een contract aan het Brugse technologiebedrijf Citymesh, vernam De Tijd en bevestigt Sabien Lahaye-Battheu, West-Vlaams gedeputeerde voor toerisme en de voorzitter van Westtoer. Citymesh mikt op 250 slimme camera’s over de hele kustlijn.\n\nDe camera’s zijn voorzien van software die virtuele lijnen op de gemaakte beelden trekt. Als mensen over die lijnen lopen, telt de software hen. De technologie brengt de gegevens over het aantal mensen in de verschillende zones dan zonder menselijke tussenkomst samen tot een druktekaart voor de hele kust.\n\nMonitoring\n\nDe kustgemeenten zullen met de druktekaart kunnen anticiperen op een te grote toestroom aan mensen, claimt de West-Vlaamse gouverneur Carl Decaluwé. ‘Op topdagen zijn er zeker 750.000 bezoekers aan de kust. Er is nood aan een vorm van monitoring om de massa beheersbaar te houden.’\n\nDe politie kan door de druktekaart een extra oogje in het zeil houden in overvolle zones, zegt Decaluwé. De gegevens zijn ook nuttig om het verkeer te sturen. ‘We kunnen de politie, het Vlaams Verkeerscentrum en de NMBS toegang geven tot de data. Bij grote drukte in de ene zone kunnen we mensen afleiden naar andere zones of weer naar het binnenland sturen.’",Kust gaat toeristen massaal volgen
5ee068fc92623a04e0bf3c1d,https://www.knack.be/nieuws/belgie/maggie-de-block-open-vld-welk-land-was-er-dan-beter-voorbereid-dan-belgie/article-longread-1607847.html,2020-06-10T03:00:06.000Z,"Maggie De Block (Open VLD) is trots op de manier waarop België de coronacrisis heeft aangepakt. Ze wordt er als minister van Volksgezondheid wel niet voor beloond. 'De Apocalyps voorspellen, dat kan iedereen.'\n\nMaggie De Block zei het eerder al: ze denkt niet dat ze nog eens gevraagd zal worden om minister te zijn. De posten zullen schaars zijn voor haar partij, maar deze crisis heeft haar ooit immense populariteit geen deugd gedaan. De minister van Volksgezondheid komt veruit het slechtst uit de enquête van Kantar. In Vlaanderen is 47 procent eerder of heel ontevreden over haar aanpak van de crisis, in Franstalig België is het zelfs 80 procent. 'Ik ben redelijk onthecht', zegt ze als we haar de cijfers voorleggen, en die indruk maakt ze ook. Hoewel de crisis die haar de voorbije maanden helemaal opslorpte achter ons lijkt te liggen, breekt deze week een nieuwe fase aan als het normale leven zo goed als helemaal hervat. Het virus is nog altijd even dodelijk, en de mate van immuniteit onder de bevolking is teleurstellend laag. Maar eerst dus toch even over die tevredenheidscijfers.\n\n...\n\nMaggie De Block zei het eerder al: ze denkt niet dat ze nog eens gevraagd zal worden om minister te zijn. De posten zullen schaars zijn voor haar partij, maar deze crisis heeft haar ooit immense populariteit geen deugd gedaan. De minister van Volksgezondheid komt veruit het slechtst uit de enquête van Kantar. In Vlaanderen is 47 procent eerder of heel ontevreden over haar aanpak van de crisis, in Franstalig België is het zelfs 80 procent. 'Ik ben redelijk onthecht', zegt ze als we haar de cijfers voorleggen, en die indruk maakt ze ook. Hoewel de crisis die haar de voorbije maanden helemaal opslorpte achter ons lijkt te liggen, breekt deze week een nieuwe fase aan als het normale leven zo goed als helemaal hervat. Het virus is nog altijd even dodelijk, en de mate van immuniteit onder de bevolking is teleurstellend laag. Maar eerst dus toch even over die tevredenheidscijfers. Vindt u uw score eerlijk?Maggie De Block:(blaast) De mensen hebben hun gedacht gezegd. We hebben tijdens de lockdown heel verregaande maatregelen genomen in het algemeen belang, terwijl iedereen natuurlijk eerst naar zichzelf kijkt. Mensen mochten hun huis niet meer uit, hadden geen sociaal leven meer, verloren hun job, of moesten thuiswerken met drie kinderen die daar ook rondliepen omdat ze niet meer naar school konden. Dat zorgt voor onrust, angst en onzekerheid, en het is logisch dat men dat tegen iemand ventileert. Als minister van Volksgezondheid ben ik het gezicht van die maatregelen, dus is het niet onbegrijpelijk dat ik de meeste wind vang. Er zijn veel ministers over wie tot een derde van uw ondervraagden trouwens geen mening heeft, zag ik: het kan hen blijkbaar niet schelen wat die politici doen. Ik heb tenminste mijn nek uitgestoken. Eigenlijk vonden de meeste Belgen de lockdown eerder niet streng genoeg dan te streng.De Block: Dat vond ik ook verrassend. Het is soms moeilijk te achterhalen waarop mensen hun mening baseren. Uit een andere peiling onder Waalse verpleegkundigen bleek dat men vooral ontevreden was over wat er in de woonzorgcentra was gebeurd, en mij dat in de eerste plaats aanrekende. Daar ben ik nochtans niet voor bevoegd. Men verwijt u, zeker in Franstalig België, ook vaak stug en bot te communiceren. De Block: Het klopt dat ik zakelijk communiceer, liefst met facts and figures. Ik zie mijn Franstalige collega's zelden in Vlaamse televisiestudio's. Ik neem wel deel aan hun debatprogramma's, en daar is het altijd van parole, parole, parole, met veel empathie en gevoel voor iedereen, terwijl ik het liefst gewoon op de vragen antwoord. Ik ga daar niet anders communiceren dan in mijn moedertaal. Wanneer maakte u zich voor het eerst zorgen over het coronavirus?De Block: Toen half januari de eerste berichten uit Wuhan in China kwamen. Ik heb toen al een wetenschappelijk comité opgericht, want het ging over een nieuw virus waar niemand iets van afwist. Op 18 januari hebben we aan onze administratie gevraagd om de situatie in Wuhan goed op te volgen. In China zei men eerst dat het een mild virus was dat zich als de griep gedroeg: het was wel besmettelijker, maar minder dodelijk. Gaandeweg kwam men er achter dat het dus echt wel veel dodelijker was dan eerst gedacht. Na de krokusvakantie van 15 tot 21 februari kwamen er voor het eerst veel besmette Belgen terug uit skivakantie in Italië. Iedereen achtte het onmogelijk om al die mensen te vragen in quarantaine te gaan, maar uit een Pano-reportage bleek dat zelfs niet iedereen die dat wilde getest kon worden. De gevalsdefinitie die zegt wie er wel en niet getest mag worden, sloot dat uit. Hoe is dat mogelijk?De Block: Wie ziek was, werd wel getest. De Italianen hebben zich mispakt aan het virus: zij dachten de elf dorpen in Lombardije af te kunnen sluiten zoals Wuhan, terwijl het virus toen al veel verder verspreid was geraakt. Het zat al tot in Zwitserland. Onze richtlijn was gebaseerd op de informatie uit Italië die we toen hadden. Viroloog Marc Van Ranst was betrokken bij het opstellen van die gevalsdefinitie, en vond die van meet af aan veel te nauw.De Block: Iemand die aan de tafel zit waar een wetenschappelijk compromis wordt bereikt, moet daar achteraf geen kritiek op geven. Met alle respect, maar het is makkelijk praten met de kennis van drie maanden later. Van Ranst kreeg wel gelijk.De Block: Die definitie is ook uitgebreid, meerdere keren zelfs. Onze wetenschappers deden dat in overeenstemming met de richtlijnen van de WHO en het Europees Centrum voor ziektepreventie en -bestrijding. We stonden daarin helemaal niet alleen. Anderhalve week voor de lockdown, waarschuwde u in De Tijd nog voor overdreven 'paniekzaaierij'. U verzekerde dat België klaar was voor wat er komen zou.De Block: Dat was ook zo. De ziekenhuizen waren klaar. Iedereen wist wat er te gebeuren stond als hier een uitbraak was. 'Zelfs voor het worstcasescenario hebben we oplossingen', zei u. Dat klopte niet helemaal.De Block: Dat ging allemaal over de ziekenhuiscapaciteit. Wat is gebleken? Samen met Duitsland behoren wij tot de weinige landen die geen enkele patiënt naar het buitenland hebben hoeven te transporteren. We hebben al onze patiënten zelf kunnen opvangen, en we hebben nooit keuzes hoeven te maken tussen patiënten die we nog wel hielpen en patiënten voor wie dat niet meer lukte. Zulke ethische dilemma's, waarmee de Italianen werden geconfronteerd, zijn ons bespaard gebleven. Er was wel een groot gebrek aan test- en beschermend materiaal. De Block: De FOD Volksgezondheid is zich met die mondmaskers bezig beginnen te houden omdat ziekenhuizen er zelf helemaal niet meer aan raakten. Dat was eigenlijk onze taak niet, maar wij konden gecentraliseerd veel grotere bestellingen plaatsen. De wereldmarkt van mondmaskers raakte ook enorm verstoord. Bestellingen raakten niet meer geleverd, Duitsland sloot de grenzen, en in Frankrijk werden alle opslagplaatsen door president Emmanuel Macron opgevorderd. China, waar negentig procent van de mondmaskers wordt geproduceerd, stopte met de export. Die chaos was natuurlijk de reden waarom een strategische stock van mondmaskers zo belangrijk was. U liet de laatste delen daarvan vernietigen in 2018, en aan het begin van 2020 bleek er niets te zijn vervangen.De Block: Die maskers waren vervallen, we hadden die niet meer kunnen gebruiken. Ik wilde ter vervanging een roterende stock aanleggen, zodat we niet meer met vervallen maskers zouden zitten. Mijn administratie was daarvoor een plan aan het uittekenen, maar dat is er niet meer van gekomen. Besefte u dan toen niet dat zo'n stock belangrijk was? In 2009 kreeg uw voorgangster Laurette Onkelinx (PS) een advies over de aanpak van een pandemie: experts noemden het daarin 'ethisch onaanvaardbaar' om op mondmaskers te besparen.De Block: Het plan voor een nieuwe stock was echt nog niet klaar toen ik dat heb bekeken, dat was slechts een draft. Het was in 2018 ook niet het moment om daar geld voor te vragen. U herinnert zich misschien dat die begroting voor 2019 nooit goedgekeurd is geraakt. Wat had ik moeten zeggen? Binnen een paar jaar komt er misschien een virus uit China naar hier, en ik heb daar een paar honderd miljoen euro voor nodig? Ze hadden mij zot verklaard tijdens de begrotingsbesprekingen. Daarna zaten we in lopende zaken, en was het helemaal onmogelijk om nog ergens nieuw geld voor te krijgen. Is dat gebrek aan voorbereiding symptomatisch voor België? Deze zomer zullen we misschien moeten vaststellen dat we ook de droogte niet hadden voorzien...De Block:(onderbreekt) Welk land was er dan beter voorbereid dan België? Zeg het mij maar, hoor. U doet alsof dat virus enkel in België heeft huisgehouden, terwijl alle landen dezelfde problemen hadden. Wij zijn ongelooflijk weinig trots op wat we de voorbije maanden hebben gepresteerd. Wij vinden dat blijkbaar allemaal maar vanzelfsprekend. Hoe heeft België het dan gedaan, volgens u? Uit vergelijkingen van oversterfte komen we als het op drie na zwaarst getroffen land.De Block: Dat zal pas binnen twee jaar echt blijken, maar volgens de wetenschappers zitten we in de middenmoot. We zijn hard getroffen door het virus, maar het gezondheidssysteem heeft dat goed kunnen opvangen. We kennen nu al enkele weken ondersterfte, dus er sterven minder mensen dan anders. Wij zijn ook nog altijd het enige land dat de doden rapporteert volgens de internationale richtlijnen, terwijl veel landen het aantal slachtoffers onderrapporteren. Die mensen zijn nochtans wel echt dood. Duitsland doet het heel goed in zulke lijstjes, maar ook zij tellen enkel de mensen die zijn getest. En ook in Duitsland wordt lang niet iedereen getest. De verwarrende bevoegdheidsverdeling in België bemoeilijkte de aanpak van de crisis. Zowel uw partijgenoot Philippe De Backer als de directeur van uw administratie Pedro Facon gaf daarvan in interviews al absurde voorbeelden.De Block: Ik had deze crisis niet nodig om daar achter te komen, ik wist genoeg na mijn eerste interministeriële conferentie in 2014. Toen zaten we ook al met negen ministers aan tafel, hoewel ik vandaag de enige ben die daar nog van overblijft. De besluitvorming gaat heel traag. Het kost meestal zo'n twee jaar om een samenwerkingsakkoord te sluiten met alle bevoegde niveaus. De bevoegdheden van volksgezondheid zijn alleen maar meer versnipperd geraakt met elke staatshervorming. De toestanden in de woonzorgcentra - zeker in Brussel en Wallonië - hadden ook vermeden kunnen worden, als er een coherente manier van werken was geweest. Zeker in een crisis als een pandemie, moeten er sneller knopen kunnen worden doorgehakt. Bijna zeventig procent van de ondervraagden vond dat de overheid sneller het gebruik van mondmaskers had moeten stimuleren. Was u daar ook liever vroeger mee begonnen?De Block: Nee. In een lockdown is dat de minst werkzame maatregel, en mondmaskers moesten in een periode van schaarste voorbehouden blijven voor het medische korps. Wij volgden de richtlijnen van de wetenschap: mensen moesten zo veel mogelijk in hun kot blijven, en anders afstand houden, handen wassen en niemand aanraken. Dat heeft ook goed gewerkt: in de data van telecomoperatoren zagen we dat er veel minder bewegingen waren dan normaal. Het is belangrijker om anderhalve meter afstand te houden dan een mondmasker te dragen, maar iedereen die in een supermarkt kwam of zelfs op straat, zag dat haast niemand zich daaraan houdt. Wij zitten nu wel uit elkaar, maar ik denk ook niet dat er anderhalve meter tussen ons is.De Block: Er zijn ook landen die een meter al genoeg vinden. Het virus kan niet vliegen, hè. Het heeft echt druppeltjes speeksel, slijm of snot nodig om zich te verplaatsen. Steven Van Gucht herhaalde zelf nog onlangs dat hij in een supermarkt een mondmasker dragen niet noodzakelijk vond. We hebben mondmaskers nu verplicht op plaatsen waar mensen geen afstand kunnen houden, maar we zien ook dat mensen die een mondmasker dragen zich minder goed aan de andere regels houden. Ze voelen zich beschermd, terwijl ze eigenlijk de mensen rond zich in de eerste plaats beter beschermen. Het geeft een vals gevoel van veiligheid. Daarom droegen we er misschien het best allemaal één in supermarkten. Het is ook niet zo dat de stoffen mondmaskers die we vandaag dragen voor medisch personeel hadden kunnen dienen.De Block: Ik ben er niet van overtuigd dat zoiets veel effect zou hebben gehad, maar ik heb me er ondertussen bij neergelegd dat mensen het daar niet mee eens zijn. Tijdens de lockdown gingen de scholen ook dicht. Voor veel kinderen een heel moeilijke periode, terwijl het voor experts niet had gehoeven. Zal dat achteraf de grootste misrekening blijken te zijn?De Block: Dat was een emotioneel besluit van de Veiligheidsraad, inderdaad, zonder een wetenschappelijke onderbouwing. Besmettingen van covid-19 onder kinderen onderling of van kinderen naar volwassenen komen zeer weinig voor. Maar ik heb wel begrip voor die beslissing, en ik weet niet of het openhouden van de scholen mogelijk zou zijn geweest. Veel ouders wilden hun kinderen ook graag thuishouden. In Franstalig België eisten een aantal vakbondsafgevaardigden zelfs uw ontslag. Voor hen was u natuurlijk ook de minister die de voorbije jaren op de zorg heeft bespaard en de groeinorm naar beneden heeft bijgesteld.De Block: Wij hebben altijd maar meer geïnvesteerd. Collega Koen Geens (CD&V) klaagde daar tegen mij weleens over. Hij krijgt minder dan 2 miljard euro voor een immens apparaat als justitie. Ik ben gestart met 22,4 miljard euro voor gezondheidszorg, en geëindigd met 29,6 miljard euro. Is dat genoeg? Ik heb altijd gezegd dat dit het departement van mijn dromen is, maar niet het budget van mijn dromen. Net voor deze crisis kwam het Federaal Kenniscentrum voor de Gezondheidszorg nog met een rapport waaruit bleek dat we duizenden extra verpleegkundigen nodig hebben. Gaat u daar nu iets aan doen?De Block: We hebben deze legislatuur al een nieuw sociaal akkoord afgesloten, en de loonschalen zijn verhoogd. We hadden daarover een akkoord met de vakbonden, maar het zou ons 4 miljard euro kosten om dat meteen helemaal door te voeren. Vroeger moest ik daar in ieder geval niet mee aankomen op de ministerraad. Iedereen ziet wel dat er te weinig handen aan elk bed zijn, waardoor de werkdruk verhoogt. De vacatures raken niet meer ingevuld, maar dat is geen louter financiële kwestie. Jongeren vinden verpleegkundige geen aantrekkelijk beroep meer. De instroom voor de studies was nog nooit zo laag. Ze willen geen job meer doen waarvoor ze zeven dagen op zeven moeten kunnen werken, want ze willen een betere balans tussen werk en privé. De bakker bij mij vindt ook geen opvolger meer. Tot slot: zult u ooit nog iemand een dramaqueen noemen, zoals u met viroloog Marc Whatelet op Twitter deed?De Block: Ik sta daar nog altijd achter. De voorspellingen van Whatelet zijn niet uitgekomen - gelukkig maar. Hij beweerde dat ons gezondheidssysteem ging imploderen. De Apocalyps voorspellen, dat kan iedereen. Ik heb de voorbije maanden hard gewerkt om ervoor te zorgen dat die voorspelling niet is uitgekomen.",Maggie De Block (Open VLD): 'Welk land was er dan beter voorbereid dan België?'
5ee0a13ab1b5d98cba9791d9,https://www.nieuwsblad.be/cnt/dmf20200610_04986741,2020-06-10T06:34:59.000Z,"Nog twee maanden voor de bal in de Jupiler Pro League gaat rollen, maar de voorbereidingen op het volgend seizoen zijn al in volle gang. Een overzicht.\n\nKV MECHELEN. Oefenduels tegen onder meer Club Brugge, Standard en Metz\n\nTerwijl de rest van de Belgische profclubs in 1A nog volop bezig is met het samenstellen van hun oefenprogramma’s, is dat van KV Mechelen al compleet. De exacte locaties en aanvangsuren volgen nog maar de data en de tegenstanders liggen vast.\n\nBlikvangers in het Mechelse programma zijn de affiches tegen landskampioen Club Brugge (zaterdag 11 juli), tegen Standard (18 juli) en als afsluiter een Europese verplaatsing tegen FC Metz uit de Franse Ligue 1 (zaterdag 1 augustus in Metz).\n\nIn totaal speelt KV acht oefenduels verspreid over zes data. Op sommige dagen staan er twee wedstrijden gepland zodat alle kernspelers ritme kunnen opdoen. Gezien de geldende coronamaatregelen is de kans reëel dat alle matchen achter gesloten deuren gespeeld worden.\n\nVan zaterdag 4 tot vrijdag 10 juli gaan Wouter Vrancken en zijn spelers op zomerstage in Tubeke. De eerste training staat gepland voor donderdag 18 juni. Morgen worden de spelers op de club verwacht voor een coronatest. De stafleden ondergingen maandag al een test. (thst)\n\nOefenprogramma KV Mechelen 2020-2021:\n\nZaterdag 4 juli: KV Mechelen - Waasland-Beveren\n\nWoensdag 8 juli: KV Mechelen - RWDM\n\nZaterdag 11 juli: Club Brugge - KV Mechelen\n\nZaterdag 18 juli: KV Mechelen - Westerlo\n\nZaterdag 18 juli: Standard - KV Mechelen\n\nZaterdag 25 juli: Seraing - KV Mechelen\n\nZaterdag 25 juli: OH Leuven - KV Mechelen\n\nZaterdag 1 augustus: FC Metz - KV Mechelen\n\nANTWERP. The Great Old trekt op stage naar Duitsland\n\nAntwerp slaat met een nieuwe coach en een gewijzigde spelerskern een nieuwe weg in, maar gelukkig blijft ook een en ander bij het oude. Voor de derde zomer op rij trekt de Great Old op stage naar het Duitse Harsewinkel-Marienfeld. Rood-wit zal er tussen 27 juni en 5 juli ­resideren in het viersterren­hotel van de Residentie Klosterpforte. De ploeg van Ivan Leko ­beschikt er over een verblijfplaats die gescheiden is van het gastenhotel. Bovendien ligt het trainingsveld naast het hotel. Over het oefen­programma van de bekerfinalist is er voorlopig nog geen duidelijkheid. (dige)\n\nKRC GENK. Eerste training halen wordt lastig voor Colombiaanse aanwinst Munoz\n\nOp maandag 15 juni hervat ook KRC Genk de trainingen. Aanwinst Daniel Munoz wil daar graag bij zijn, alleen blijkt het geen sinecure om in coronatijden van Colombia naar België te reizen.\n\nHet Genkse trainingsschema staat intussen op papier. Maandag worden de A-kernspelers verwacht voor een eerste training. Dinsdag en woensdag leggen de spelers fysieke en medische tests af, donderdag en vrijdag wordt opnieuw getraind.\n\nIntussen zet men op de derde verdieping van de Luminus Arena administratief alle zeilen bij om alle buitenlandse spelers tijdig in Genk te krijgen. In coronatijden is dat geen sinecure, ondervindt vooral de Colombiaanse aanwinst Daniel Munoz (24) aan den lijve. De volgende dagen moet blijken of hij op een vlucht vanuit Colombia geraakt. Zijn landgenoten Lucumi en Cuesta kennen dat probleem niet. Voor hen bleek het vorige maand te moeilijk om naar hun thuisland terug te keren, waardoor zij de voorbije weken hun vakantie in België moesten doorbrengen.\n\nDeze week valt ook de beslissing of coach Hannes Wolf zijn ploeg eerdaags voor een tiendaagse stage kan meepakken naar Zeeland. Zorgen daar de coronamaatregelen voor te veel poespas, dan probeert de club een stage in eigen huis in mekaar te steken. (mg)\n\n#Institucional | Atlético Nacional y el KCR Genk de Bélgica han llegado a un acuerdo verbal para el traspaso de nuestro capitán Daniel Muñoz. Lee el comunicado aquí: https://t.co/DxPIfwZUwH pic.twitter.com/uNkFhmhZtB — Atlético Nacional (@nacionaloficial) May 28, 2020\n\nCERCLE BRUGGE. Tweede zomertransfer is een feit: Alexander Corryn komt over van KV Mechelen\n\nCercle Brugge heeft dinsdag de komst van Alexander Corryn aangekondigd. De 26-jarige linksachter, die ook op het middenveld uit de voeten kan, komt over van KV Mechelen en ondertekende bij de Vereniging een overeenkomst voor twee seizoenen, met optie op nog een extra seizoen.\n\n“Ik wil graag een mooi seizoen maken met Cercle: hopelijk hebben we onmiddellijk ook de goede flow te pakken en dan denk ik dat er wel wat mogelijk is”, reageerde Corryn op de website van groen-zwart. “Dat is dan ook de reden waarom ik hier heb getekend: ik vind dat er heel wat potentieel is bij Cercle en ik ben dan ook trots om vanaf vandaag officieel een speler van Groen-Zwart te zijn.”\n\nCorryn, van oorsprong een Gentenaar, maakte zijn debuut op het hoogste niveau bij Sporting Lokeren. Mechelen pikte hem in 2015 op, maar verhuurde hem nadien ook twee seizoenen aan Antwerp. De voorbije twee seizoenen was Corryn een vaste waarde bij Malinwa. Tijdens het voorbije, stopgezette, seizoen kwam hij in 24 officiële duels in actie voor KV Mechelen.\n\nCorryn is voor Cercle Brugge de tweede zomertransfer, na de komst van verdediger Serge-Philippe Raux-Yao van bij het Franse Auxerre. (kv)","CLUBNIEUWS. KV Mechelen maakt oefenprogramma bekend, haalt nieuwe aanwinst KRC Genk eerste training?"
5ee0a13eb1b5d98cba9791e6,https://www.tijd.be/r/t/1/id/10232149,2020-06-10T06:14:00.000Z,"Het Belgische biotechfonds Bioqube Factory Fund gaat van start met 60 miljoen euro. Onder meer Vic Swerts (Soudal), de Nederlander Aat van Herk (Galapagos) en de farmareuzen Johnson & Johnson en Genmab doen mee.\n\n‘We mikten op 50 miljoen euro, maar we doen beter. Dat is in de huidige omstandigheden een prestatie. Het toont aan dat biotech in onze regio hotter is dan ooit’, zegt co-oprichter Nico Vandervelpen, verwijzend naar onder meer de recente beursprestaties van Argenx. ‘We willen doorgroeien tot 80 of 100 miljoen euro. We vertrouwen erop dat dat zal lukken.’\n\nBioqube Factory Fund (BFF) haalde de centen bij onder meer PMV, FPIM, Belfius Insurance en een reeks vermogende families. Onder meer Vic Swerts (Soudal), de familie Machiels, de familie Hendrickx (Henrad, Henco en het Olivia-kankerfonds), de familie van wijlen Paul Janssen en Aat van Herk stopten geld toe. Die laatste ontpopte zich de voorbije jaren tot Nederlandse biotechgoeroe met een belang van 9 procent in Galapagos.\n\nDit toont aan dat biotech hotter is dan ooit. Nico Vandervelpen Co-oprichter van Bioqube Factory Fund\n\nDaarnaast haalden de BFF-oprichters via hun netwerk ook twee farmaspelers aan boord: Johnson & Johnson en Genmab. Die zitten op die manier op de eerste rij als er doorbraken zijn bij de de bedrijven in de portefeuille, en ze kunnen tegelijk hun expertise ter beschikking stellen.\n\nBFF heeft intussen al 200 à 300 dossiers de revue zien passeren. ‘We krijgen er dagelijks binnen’, klinkt het. De ambitie is de komende jaren te investeren in tien à twaalf bedrijven.\n\nEnkele weken geleden schoot ook al het\n\nVlaamse fonds Heran Partners - opgericht door Herman Verrelst (topman Biocartis) en Annie Vereecken - uit de startblokken met 45 miljoen euro. Heran spitst zich toe op medtech en big data in de gezondheidszorg.\n\nZelf bedrijven creëren\n\nBFF daarentegen legt de focus op pure medicijnontwikkeling. Het mikt op bedrijven in een vroeg onderzoeksstadium en gaat ook zelf bedrijven creëren. Het kijkt daarvoor naar interessante projecten die bij farmabedrijven op de plank blijven liggen of naar projecten binnen de universiteitsmuren die in de richting van een start-up kunnen worden geduwd.\n\nHet fonds werd in de steigers gezet door Vandervelpen, Deborah Dumont en Dirk Reyn. Reyn heeft een geschiedenis bij Janssen Pharmaceutica, was onder meer oprichter van Movetis en Etherna, en is nu voorzitter van FlandersBio, de koepel van de Vlaamse biotechbedrijven.\n\nVandervelpen en Dumont komen uit de LRM-stal en staken",Vic Swerts investeert in nieuw biotechfonds
5ee0d97903755f11b09da37e,http://feeds.nieuwsblad.be/~r/nieuws/snelnieuws/~3/OpXTS_56L1Q/dmf20200610_04986936,2020-06-10T10:01:10.000Z,"Antwerpen - Bij de dienst Intern Toezicht van de Antwerpse lokale politie is een onderzoek naar nalatigheden gestart naar aanleiding van de vondst van inbeslaggenomen wapens, drugs, paspoorten en rijbewijzen in de eigen papierafvalcontainers van het korps. Dat zegt Het Laatste Nieuws en de politie bevestigt dat er een onderzoek loopt. Er zouden voorlopig wel geen aanwijzingen zijn dat er sprake is van strafbare feiten.\n\nDe vondst zou van enkele weken geleden dateren, toen enkele inspecteurs de centrale papiercontainers op de binnenplaats van het politiegebouw aan de Noorderlaan controleerden op zoek naar een per vergissing weggegooide originele wilsbeschikking van een overledene. Toen de containers werden omgekieperd, zou er echter niet enkel papier tevoorschijn zijn gekomen maar ook zakjes softdrugs, messen, paspoorten en rijbewijzen. Het gaat vermoedelijk om in beslag genomen en gevonden zaken.\n\nDe korpschef besliste om een intern onderzoek te laten opstarten, aangezien de personen die de voorwerpen bij het papierafval gooiden niet de juiste procedure zouden hebben gevolgd. Drugs en wapens die door de politie in beslag worden genomen, moeten in principe worden neergelegd op de griffie van de rechtbank. Kleine hoeveelheden worden vermeld in een proces-verbaal en dan afgeleverd bij de lokale recherche, die ze vernietigt in opdracht van het parket. Teruggevonden paspoorten of rijbewijzen moeten eigenlijk worden teruggestuurd naar de eigenaar of naar de bevoegde diensten die de documenten moeten vernietigen.\n\nDe containers waarin de vondst werd gedaan, worden wel geregeld opgehaald door een firma die gespecialiseerd is in datavernietiging.",Intern onderzoek bij Antwerpse politie na vondst van wapens en drugs bij papierafval
5ee0d97903755f11b09da37f,http://feeds.nieuwsblad.be/~r/nieuws/snelnieuws/~3/bJlIlOqmmKM/dmf20200610_04986741,2020-06-10T10:50:07.000Z,"Nog twee maanden voor de bal in de Jupiler Pro League gaat rollen, maar de voorbereidingen op het volgend seizoen zijn al in volle gang. Een overzicht.\n\nZULTE WAREGEM. Nieuwe shirts én nieuwe hoofdsponsor voor Essevee\n\nAls een van de eerste teams in onze hoogste klasse stelde Zulte Waregem zijn nieuwe shirts voor. Daarnaast werd met Napoleon Sports & Casino ook een nieuwe hoofdsponsor voorgesteld.\n\nVoor de thuisoutfit opteren de West-Vlamingen voor witte shirts met rode en groene accenten. Op verplaatsing zal Essevee in zwarte outfits spelen. Voor de outfit van doelman Sammy Bossut is gekozen voor fluogeel. Verdediger Ewoud Pletinckx is fan van de nieuwe shirts: “Ze hebben een modern en strak design, leuk om naar te kijken.” Sammy Bossut ziet dan weer de voordelen in van het fluogeel: “De spitsen zullen nu nog wat meer schrik hebben van mij met zo een fel shirt.”\n\nOntdek nu het nieuwe shirt voor het seizoen 2020-2021!\n\nTIP: kijken tot het einde... 😉\n\n\n\nOntdek alle shirts | https://t.co/NJ3eVip6Ii pic.twitter.com/N2kKPrVzHm — SV Zulte Waregem (@ESSEVEELIVE) June 10, 2020\n\nNet als de afgelopen tien jaar kiest Zulte Waregem opnieuw voor Patrick als kledijsponsor. Het kondigde ook meteen aan dat de samenwerking met het Belgische merk met zeven jaar verlengd werd. “Zulte Waregem heeft ons merk door zijn bekerzeges en Europese campagnes op de kaart gezet. We zijn dan ook heel blij dat onze samenwerking nog lang verzekerd is”, zegt Jip Maathuis, CEO van Patrick. Commercieel directeur van Zulte Waregem Miguel De Ruyck is ook in de wolken met de verlengde samenwerking: “Patrick zit in het DNA van de club. Na een decennium intensief samenwerking willen we een mooi verlengstuk breien aan dit partnership.”\n\nEn die laatste had ook nog meer goed nieuws: Essevee stelde met Napoleon Sports & Casino ook nog een nieuwe hoofdsponsor voor. Het Belgische gokbedrijf zal de komende drie seizoenen op de borst prijken. Na Cercle Brugge en KAA Gent is Zulte Waregem de derde Belgische eersteklasser die in zee gaat met Napoleon Sports & Casino. “In deze vreemde tijden is dit een ferme opsteker. Als club wil je financieel gezond blijven en dan is het natuurlijk fantastisch dat je met zulk nieuws kan uitpakken”, aldus De Ruyck\n\nKV MECHELEN. Oefenduels tegen onder meer Club Brugge, Standard en Metz\n\nTerwijl de rest van de Belgische profclubs in 1A nog volop bezig is met het samenstellen van hun oefenprogramma’s, is dat van KV Mechelen al compleet. De exacte locaties en aanvangsuren volgen nog maar de data en de tegenstanders liggen vast.\n\nBlikvangers in het Mechelse programma zijn de affiches tegen landskampioen Club Brugge (zaterdag 11 juli), tegen Standard (18 juli) en als afsluiter een Europese verplaatsing tegen FC Metz uit de Franse Ligue 1 (zaterdag 1 augustus in Metz).\n\nIn totaal speelt KV acht oefenduels verspreid over zes data. Op sommige dagen staan er twee wedstrijden gepland zodat alle kernspelers ritme kunnen opdoen. Gezien de geldende coronamaatregelen is de kans reëel dat alle matchen achter gesloten deuren gespeeld worden.\n\nVan zaterdag 4 tot vrijdag 10 juli gaan Wouter Vrancken en zijn spelers op zomerstage in Tubeke. De eerste training staat gepland voor donderdag 18 juni. Morgen worden de spelers op de club verwacht voor een coronatest. De stafleden ondergingen maandag al een test. (thst)\n\nOefenprogramma KV Mechelen 2020-2021:\n\nZaterdag 4 juli: KV Mechelen - Waasland-Beveren\n\nWoensdag 8 juli: KV Mechelen - RWDM\n\nZaterdag 11 juli: Club Brugge - KV Mechelen\n\nZaterdag 18 juli: KV Mechelen - Westerlo\n\nZaterdag 18 juli: Standard - KV Mechelen\n\nZaterdag 25 juli: Seraing - KV Mechelen\n\nZaterdag 25 juli: OH Leuven - KV Mechelen\n\nZaterdag 1 augustus: FC Metz - KV Mechelen\n\nANTWERP. The Great Old trekt op stage naar Duitsland\n\nAntwerp slaat met een nieuwe coach en een gewijzigde spelerskern een nieuwe weg in, maar gelukkig blijft ook een en ander bij het oude. Voor de derde zomer op rij trekt de Great Old op stage naar het Duitse Harsewinkel-Marienfeld. Rood-wit zal er tussen 27 juni en 5 juli ­resideren in het viersterren­hotel van de Residentie Klosterpforte. De ploeg van Ivan Leko ­beschikt er over een verblijfplaats die gescheiden is van het gastenhotel. Bovendien ligt het trainingsveld naast het hotel. Over het oefen­programma van de bekerfinalist is er voorlopig nog geen duidelijkheid. (dige)\n\nKRC GENK. Eerste training halen wordt lastig voor Colombiaanse aanwinst Munoz\n\nOp maandag 15 juni hervat ook KRC Genk de trainingen. Aanwinst Daniel Munoz wil daar graag bij zijn, alleen blijkt het geen sinecure om in coronatijden van Colombia naar België te reizen.\n\nHet Genkse trainingsschema staat intussen op papier. Maandag worden de A-kernspelers verwacht voor een eerste training. Dinsdag en woensdag leggen de spelers fysieke en medische tests af, donderdag en vrijdag wordt opnieuw getraind.\n\nIntussen zet men op de derde verdieping van de Luminus Arena administratief alle zeilen bij om alle buitenlandse spelers tijdig in Genk te krijgen. In coronatijden is dat geen sinecure, ondervindt vooral de Colombiaanse aanwinst Daniel Munoz (24) aan den lijve. De volgende dagen moet blijken of hij op een vlucht vanuit Colombia geraakt. Zijn landgenoten Lucumi en Cuesta kennen dat probleem niet. Voor hen bleek het vorige maand te moeilijk om naar hun thuisland terug te keren, waardoor zij de voorbije weken hun vakantie in België moesten doorbrengen.\n\nDeze week valt ook de beslissing of coach Hannes Wolf zijn ploeg eerdaags voor een tiendaagse stage kan meepakken naar Zeeland. Zorgen daar de coronamaatregelen voor te veel poespas, dan probeert de club een stage in eigen huis in mekaar te steken. (mg)\n\n#Institucional | Atlético Nacional y el KCR Genk de Bélgica han llegado a un acuerdo verbal para el traspaso de nuestro capitán Daniel Muñoz. Lee el comunicado aquí: https://t.co/DxPIfwZUwH pic.twitter.com/uNkFhmhZtB — Atlético Nacional (@nacionaloficial) May 28, 2020\n\nCERCLE BRUGGE. Tweede zomertransfer is een feit: Alexander Corryn komt over van KV Mechelen\n\nCercle Brugge heeft dinsdag de komst van Alexander Corryn aangekondigd. De 26-jarige linksachter, die ook op het middenveld uit de voeten kan, komt over van KV Mechelen en ondertekende bij de Vereniging een overeenkomst voor twee seizoenen, met optie op nog een extra seizoen.\n\n“Ik wil graag een mooi seizoen maken met Cercle: hopelijk hebben we onmiddellijk ook de goede flow te pakken en dan denk ik dat er wel wat mogelijk is”, reageerde Corryn op de website van groen-zwart. “Dat is dan ook de reden waarom ik hier heb getekend: ik vind dat er heel wat potentieel is bij Cercle en ik ben dan ook trots om vanaf vandaag officieel een speler van Groen-Zwart te zijn.”\n\nCorryn, van oorsprong een Gentenaar, maakte zijn debuut op het hoogste niveau bij Sporting Lokeren. Mechelen pikte hem in 2015 op, maar verhuurde hem nadien ook twee seizoenen aan Antwerp. De voorbije twee seizoenen was Corryn een vaste waarde bij Malinwa. Tijdens het voorbije, stopgezette, seizoen kwam hij in 24 officiële duels in actie voor KV Mechelen.\n\nCorryn is voor Cercle Brugge de tweede zomertransfer, na de komst van verdediger Serge-Philippe Raux-Yao van bij het Franse Auxerre. (kv)\n\n👋 Hi Alexander Corryn!🤩\n\n\n\n🗣️ “Trots om vanaf vandaag officieel een speler van Groen-Zwart te zijn!“\n\n\n\nℹ️ https://t.co/tzvLcj1FWD pic.twitter.com/TA8iLG1eIZ — Cercle Brugge (@cercleofficial) June 9, 2020\n\nKAA GENT. Peter Balette tekent voor 3 jaar als technisch directeur\n\nKAA Gent heeft Peter Balette officieel aangesteld als technisch directeur. Het nieuws was al langer bekend, maar woensdag tekende hij een contract voor 3 jaar. Balette krijgt hiermee de sporttechnische leiding over de eerste ploeg, de beloften, de jeugdwerking, KAA Gent Ladies, KRC Gent en het project Elk Talent Telt bij de Buffalo’s.","CLUBNIEUWS. Zulte Waregem stelt nieuwe truitjes voor, haalt nieuwe aanwinst KRC Genk eerste training?"
5ee0d97c2bf8b613e8171b65,https://www.gva.be/cnt/dmf20200610_04987026/intern-onderzoek-bij-antwerpse-politie-na-vondst-van-wapens-en-drugs-bij-papierafval,2020-06-10T11:21:21.000Z,"Antwerpen - Bij de dienst Intern Toezicht van de Antwerpse lokale politie is een onderzoek naar nalatigheden gestart naar aanleiding van de vondst van inbeslaggenomen wapens, drugs, paspoorten en rijbewijzen in de eigen papierafvalcontainers van het korps. Dat zegt Het Laatste Nieuws en de politie bevestigt dat er een onderzoek loopt. Er zouden voorlopig wel geen aanwijzingen zijn dat er sprake is van strafbare feiten.\n\nDe vondst zou van enkele weken geleden dateren, toen enkele inspecteurs de centrale papiercontainers op de binnenplaats van het politiegebouw aan de Noorderlaan controleerden op zoek naar een per vergissing weggegooide originele wilsbeschikking van een overledene. Toen de containers werden omgekieperd, zou er echter niet enkel papier tevoorschijn zijn gekomen maar ook zakjes softdrugs, messen, paspoorten en rijbewijzen. Het gaat vermoedelijk om in beslag genomen en gevonden zaken.\n\nDe korpschef besliste om een intern onderzoek te laten opstarten, aangezien de personen die de voorwerpen bij het papierafval gooiden niet de juiste procedure zouden hebben gevolgd. Drugs en wapens die door de politie in beslag worden genomen, moeten in principe worden neergelegd op de griffie van de rechtbank. Kleine hoeveelheden worden vermeld in een proces-verbaal en dan afgeleverd bij de lokale recherche, die ze vernietigt in opdracht van het parket. Teruggevonden paspoorten of rijbewijzen moeten eigenlijk worden teruggestuurd naar de eigenaar of naar de bevoegde diensten die de documenten moeten vernietigen.\n\nDe containers waarin de vondst werd gedaan, worden wel geregeld opgehaald door een firma die gespecialiseerd is in datavernietiging.",Intern onderzoek bij Antwerpse politie na vondst van wapens en drugs bij papierafval
5ee0d97c2bf8b613e8171b69,https://www.nieuwsblad.be/cnt/dmf20200610_04986936,2020-06-10T10:01:10.000Z,"Antwerpen - Bij de dienst Intern Toezicht van de Antwerpse lokale politie is een onderzoek naar nalatigheden gestart naar aanleiding van de vondst van inbeslaggenomen wapens, drugs, paspoorten en rijbewijzen in de eigen papierafvalcontainers van het korps. Dat zegt Het Laatste Nieuws en de politie bevestigt dat er een onderzoek loopt. Er zouden voorlopig wel geen aanwijzingen zijn dat er sprake is van strafbare feiten.\n\nDe vondst zou van enkele weken geleden dateren, toen enkele inspecteurs de centrale papiercontainers op de binnenplaats van het politiegebouw aan de Noorderlaan controleerden op zoek naar een per vergissing weggegooide originele wilsbeschikking van een overledene. Toen de containers werden omgekieperd, zou er echter niet enkel papier tevoorschijn zijn gekomen maar ook zakjes softdrugs, messen, paspoorten en rijbewijzen. Het gaat vermoedelijk om in beslag genomen en gevonden zaken.\n\nDe korpschef besliste om een intern onderzoek te laten opstarten, aangezien de personen die de voorwerpen bij het papierafval gooiden niet de juiste procedure zouden hebben gevolgd. Drugs en wapens die door de politie in beslag worden genomen, moeten in principe worden neergelegd op de griffie van de rechtbank. Kleine hoeveelheden worden vermeld in een proces-verbaal en dan afgeleverd bij de lokale recherche, die ze vernietigt in opdracht van het parket. Teruggevonden paspoorten of rijbewijzen moeten eigenlijk worden teruggestuurd naar de eigenaar of naar de bevoegde diensten die de documenten moeten vernietigen.\n\nDe containers waarin de vondst werd gedaan, worden wel geregeld opgehaald door een firma die gespecialiseerd is in datavernietiging.",Intern onderzoek bij Antwerpse politie na vondst van wapens en drugs bij papierafval
5ee0d97c489813a95f878997,https://www.tijd.be/r/t/1/id/10232219,2020-06-10T12:52:50.000Z,"De plannen van de kustgemeenten om met 250 slimme camera's de drukte in kaart te brengen leidt tot vragen bij de Gegevensbeschermingsautoriteit (GBA).\n\nDe Tijd berichtte woensdag over de plannen van de kustgemeenten om met slimme camera's te tellen hoeveel mensen zich in verschillende zones van de kustgemeenten bevinden. Ze willen het systeem eind deze maand introduceren. Westtoer, het toeristische bedrijf van de provincie West-Vlaanderen, gunde daarvoor een contract aan het Brugse techbedrijf Citymesh.\n\nDe GBA, de opvolger van de vroegere Privacycommissie, wijst er in een persbericht fijntjes op dat ze het nieuws over de camera's in de pers moest lezen. 'De GBA zal contact opnemen met de betrokken partijen, zodat ze een beter zicht krijgt op dit project en de mogelijke gevolgen voor de privacy', klinkt het.\n\nDe datawaakhond heeft vragen bij het project. Ze vraagt zich af of een effectbeoordelingsrapport werd opgesteld, waarin wordt nagegaan of de privacy niet in gevaar komt. Een andere bedenking is dat er mogelijk minder ingrijpende manieren zijn om bezoekers te tellen.",Datawaakhond heeft vragen bij kustcamera's
5ee111b5ceb8fbd634eaa0be,https://vrtnws.be/p.GamEPxnjY,2020-06-10T16:20:18.000Z,"Johnson & Johnson, het moederbedrijf van Janssen Pharmaceutica, heeft de tests vervroegd omdat de data van het preklinisch onderzoek, onderzoek dat in het labo is uitgevoerd, niet op mensen, zo gunstig zijn, zo zei Paul Stoffels, het hoofd van de wetenschappelijke afdeling. Ook zijn de instanties die klinische testen controleren en vergunnen, het eens met de vervroeging.\n\nDe tests, een zogenoemde Fase 1/2a-studie, van het vaccin Ad26.COV2-6 zal plaatsvinden bij 1.045 gezonde volwassenen tussen 18 en 55 jaar oud, en ook bij een aantal 65-plussers. De studie zal uitgevoerd worden in de VS en België.\n\nHet gaat om een gerandomiseerde, dubbelblinde studie met een placebo controlegroep, wat wil zeggen dat een groep in de studie het vaccin krijgt toegediend en een andere contolegroep, een placebo, een niet-werkzaam middel. Dubbelblind wil zeggen dat noch de onderzoekers noch de deelnemers weten wie er een placebo krijgt en wie het echte vaccin.\n\nBedoeling van de test is de veiligheid van het vaccin te testen en de 'reactogenicity' na te gaan, het vermogen van het vaccin om een reactie op te wekken, en de 'immunogenenicity', de reactie van het immuunsysteem op de vaccinatie.",Janssen Pharmaceutica start volgende maand met tests kandidaat-coronavaccin op mensen
5ee111b9bd5641bae98195c4,https://www.tijd.be/r/t/1/id/10232302,2020-06-10T16:27:16.000Z,"De 250 nieuwe camera’s aan de kust zijn in eerste instantie alleen bedoeld om anoniem mensen te tellen. Toch zijn ze, met een laagje extra software, tot meer in staat.\n\nDe plannen van de kustgemeenten om deze zomer de drukte te meten met een netwerk van slimme camera’s lokte woensdag een verontruste reactie uit van de Gegevensbeschermingsautoriteit (GBA), de opvolger van de vroegere Privacycommissie.\n\nDe datawaakhond, die het nieuws uit De Tijd moest vernemen, vroeg zich in een persbericht af of de gevolgen voor de privacy wel grondig onderzocht zijn en of er geen minder ingrijpende manieren zijn om bezoekers te tellen. 'Het is onze plicht om dit initiatief nader te bekijken', zegt GBA-voorzitter David Stevens.\n\nDe camera's werden via een gezamenlijke aanbesteding besteld door Westtoer, het toeristische bedrijf van de provincie West-Vlaanderen. De kustgemeenten moeten zelf beslissen of ze bij het project aansluiten, maar de meeste zouden kandidaat zijn. Het contract werd gegund aan het Brugse bedrijf Citymesh.\n\nSensoren\n\nZowel Citymesh als Westtoer gebruikt in zijn communicatie liever het privacyvriendelijke woord 'sensoren' dan 'camera's'. Het hangt er maar vanaf hoe je het bekijkt. Het systeem maakt wel degelijk gebruik van camera's, maar de videobeelden worden niet bekeken of opgeslagen. Wel wordt AI-software gebruikt die virtuele lijnen over de camerabeelden trekt, en die kan tellen hoeveel mensen over die lijnen lopen. Alleen die teldata worden bewaard, zegt Westtoer.\n\nDat de camera's initieel alleen gebruikt worden om anoniem mensen te tellen, neemt niet weg dat ze met aangepaste software tot meer in staat zijn. 'De focus ligt op druktemetingen, maar je kunt de AI trainen om ook andere dingen te herkennen', zegt Mitch De Geest, de CEO van Citymesh.\n\nDe lenzen in die camera's zijn technisch niet geschikt voor gezichtsherkenning. Mitch De Geest CEO Citymesh\n\n'We hebben bijvoorbeeld al het idee om te meten of mensen voldoende sociale afstand kunnen bewaren. Andere toepassingen zijn het herkennen van parkeerovertredingen, het detecteren van sluikstorten en het tellen van fietsen of auto's.' Citymesh is in gesprek met andere bedrijven over extra analyselagen in de software.\n\nDat roept de vraag op of ook gezichtsherkenning tot de mogelijkheden behoort. Volgens De Geest is dat niet het geval. 'De lenzen in die camera's zijn daar technisch niet voor geschikt. Om dat mogelijk te maken wordt het systeem erg duur.' De kostprijs van het camerasysteem werd niet bekendgemaakt, maar ligt volgens De Geest veel lager dan andere oplossingen, zoals het inzetten van jobstudenten.\n\nZeedijk\n\nEen eerste reeks camera's - het contract spreekt van minstens 100 - moet tegen 27 juni operationeel zijn. Ze worden op 4 à 5 meter hoogte gehangen op de zeedijk en in drukke winkelstraten. Citymesh test het systeem al op kleinere schaal in Roeselare. Andere steden, zoals Kortrijk en Antwerpen, hebben gelijkaardige projecten.\n\nMet het systeem krijgen de gemeenten een beter beeld van de drukte in bepaalde zones en kunnen ze historische datareeksen bouwen die een beter inzicht geven in druktepatronen. De data worden samengevoegd met de gegevens van wegentellingen en gsm-netwerken om een real-time druktekaart op te stellen.",Camera's aan de kust kunnen meer dan mensen tellen
5ee111c23269427a6943f5cd,https://www.knack.be/nieuws/belgie/controletoren-tegen-tweede-golf-is-taak-voor-sciensano-zegt-beke/article-news-1608551.html,2020-06-10T15:28:06.000Z,"Een controletoren en mobiele teams die de eerstelijnszones bijstaan moeten een tweede lockdown door corona vermijden. Dat zei Vlaams Welzijnsminister Wouter Beke (CD&V) woensdag in het Vlaams Parlement.\n\nBeke wil vrijdag naar de ministerraad trekken met een voorstel om de zogenaamde tweede verdedigingslinie te organiseren. De bedoeling is een tweede lockdown te vermijden als het aantal besmettingen opnieuw zou stijgen, en in de plaats zeer gericht tewerk te gaan. Volgens Beke is daarover een akkoord binnen de interministeriële conferentie van gezondheidsministers.\n\nDe federale instelling Sciensano krijgt de taak van 'controletoren'. Sciensano moet sneller data verzamelen en die in realtime doorspelen naar het lokale niveau.\n\nLees ook: Experts denken aan lockdown op maat van gemeente\n\nVlaanderen gaat mobiele teams op de been brengen, die ter plaatse gaan waar er uitbraken zijn. Zij zorgen voor de doorstroming van info van de controletoren naar de eerstelijnszone, die de lokale overheid en de zorg- en hulpverleners samenbrengt. De eerstelijnszone legt op haar beurt contact met onder meer artsen, politie en scholen.\n\nIn de periodes tussen uitbraken in, zullen de mobiele teams assisteren waar ze kunnen, in bijvoorbeeld woonzorgcentra en voorzieningen voor gehandicapten. Beke stelt voor om een vijftiental equipes op te richten.\n\nBeke wil vrijdag naar de ministerraad trekken met een voorstel om de zogenaamde tweede verdedigingslinie te organiseren. De bedoeling is een tweede lockdown te vermijden als het aantal besmettingen opnieuw zou stijgen, en in de plaats zeer gericht tewerk te gaan. Volgens Beke is daarover een akkoord binnen de interministeriële conferentie van gezondheidsministers. De federale instelling Sciensano krijgt de taak van 'controletoren'. Sciensano moet sneller data verzamelen en die in realtime doorspelen naar het lokale niveau. Vlaanderen gaat mobiele teams op de been brengen, die ter plaatse gaan waar er uitbraken zijn. Zij zorgen voor de doorstroming van info van de controletoren naar de eerstelijnszone, die de lokale overheid en de zorg- en hulpverleners samenbrengt. De eerstelijnszone legt op haar beurt contact met onder meer artsen, politie en scholen. In de periodes tussen uitbraken in, zullen de mobiele teams assisteren waar ze kunnen, in bijvoorbeeld woonzorgcentra en voorzieningen voor gehandicapten. Beke stelt voor om een vijftiental equipes op te richten.","Controletoren tegen tweede golf is taak voor Sciensano, zegt Beke"
5ee149fb594c8297ad4d3665,https://www.tijd.be/r/t/1/id/10232342,2020-06-10T20:09:45.000Z,"Ons land scoort Europees slecht als het gaat over de prestaties van mensen met migratieroots in onderwijs en op de arbeidsmarkt. Dat cirkelt boven de racismeprotesten die zijn overgewaaid uit de VS.\n\nHoe discriminerend is onze samenleving? Het deksel gaat gedwongen van de doos nu het protest over de dood na politiegeweld op de zwarte Amerikaan George Floyd de wereld rondgaat. Bij ons is er niet alleen de discussie over het te voeren debat over onverwerkte geschiedenis en foute historische figuren. Opnieuw rijst de vraag of we niet op oude software draaien terwijl de machinekamer veranderd is?\n\nBlacklivesmatter raast als een tsunami over witte wereld Het rimpeleffect van de dood van de zwarte Amerikaan George Floyd creëert kringen zonder weerga. Bij ons is een beeldenstom aan de gang tegen de erfenis van Leopold II, wiens schrikbewind in de kolonie Congo een reden is om hem te bannen uit het publieke leven. De universiteiten van Leuven en Bergen verwijderden zijn standbeeld, nadat de gemeente Ekeren een door activisten beklad beeld weghaalde. In veel steden is debat aan de gang of de naam van Leopold II weg moeten van straatborden of ander straatmeubilair. Wereldwijd haalt de blacklivesmatter-beweging - die met de dood van Floyd ongezien nieuwe vaart kreeg - niet alleen standbeelden neer van slavenhandelaars of koloniale helden, zelfs de ontdekkingsreiziger Christopher Columbus moet eraan geloven. De streamingdienst HBO Max haalde de klassieker 'Gone with the Wind' uit het aanbod, BBC en Neflix bannen de komische serie 'Little Britain', bij grote Amerikaanse media sneuvelen bazen, de Grammy Awards schrappen de aparte urban awards (wat neerkomt op een hondenfluitje voor zwarte muziek). En grote bedrijven halen alles uit de kast om te bewijzen dat ze niet discrimineren, tot de zakenbank Goldman Sachs toe.\n\nWe zijn in goed een halve eeuw veranderd in een migratiesamenleving. In Vlaanderen waren er in 2016 - het laatst beschikbare cijfer - 1,3 miljoen mensen van vreemde origine. Daarmee wordt bedoeld buitenlanders, Belgen die ooit buitenlander waren of Belgen van wie een van de ouders ooit buitenlander was. In België zijn er 3,3 miljoen. Bijna vier op de tien Vlaamse kinderen tussen 0 en 5 jaar hebben buitenlandse roots. In de grootsteden stijgt dat naar drie op de vier.\n\nMentale ingesteldheid\n\nHoe meet je de graad van racisme? Dat is tenslotte een mentale ingesteldheid. Een erg imperfecte, maar objectieve manier is kijken naar de belangrijkste promomachines voor succes: opleiding en werk. Daar blijkt de ongelijkheid - waarin racisme of discriminatie voor alle duidelijkheid maar één element is - bij ons groter dan in zowat alle vergelijkbare landen. Daarbij hoort wel de kanttekening dat de statistiek origine vrij eng interpreteert als buitenlanders of Belgen van wie minstens één ouder nog uit het buitenland komt. Daardoor valt een grote groep jongeren van Marokkaanse, Turkse of Congolese origine - toch de spil van de discussie over gelijke kansen - buiten de cijfers.\n\nDe achterstand begint al in het onderwijs. De tests van de OESO, de denktank van rijke westerse landen, uit 2018 tonen dat het verschil in studieprestaties tussen kinderen zonder en kinderen met een migratieachtergrond bijna nergens in de wereld groter is. 'We kunnen stellen dat autochtone leerlingen anderhalf tot twee jaar voorsprong hebben op leerlingen met migratieachtergrond', concludeert onderwijswetenschapper Orhan Agirdag van de KU Leuven. 'De ongemakkelijke realiteit is dat we het inzake ongelijkheid in het onderwijs slechter doen dan de VS.' Taal speelt uiteraard een rol, maar is allerminst de volledige verklaring.\n\nInzake ongelijkheid in het onderwijs doen we het slechter dan de VS. Orhan Agirdag Pedagogisch wetenschapper KU Leuven\n\nOnderzoek wijst ook uit dat iemands origine in België een hinderpaal is op de arbeidsmarkt. Dat blijkt uit de in maart uitgebrachte sociaal-economische monitoring van het gelijkekansencentrum Unia samen met de federale overheidsdienst van Werk. Het is het meest gedetailleerde studiewerk over de positie van mensen met buitenlandse roots op de arbeidsmarkt in ons land, al gaan de recentste cijfers terug tot 2016.\n\nWerkzaamheidsgraad\n\nIn 2016 had ons land van alle EU-lidstaten de laagste werkzaamheidsgraad voor mensen die buiten de EU geboren zijn. Het verschil in werkzaamheidsgraad tussen mensen die in en buiten België geboren zijn, was hier ook het grootst van de hele EU. Slechts 46,5 procent van de mensen van Maghrebijnse origine bleek in 2016 te werken, tegenover 73,7 procent van de Belgen. Bij mensen met roots in het Nabije en Midden-Oosten was het zelfs maar 33,6 procent. Ook de tweede generatie - de kinderen van wie niet in ons land geboren is - doet het minder goed.\n\n46,5 procent Jobs Slechts 46,5 procent van de mensen van Maghrebijnse origine bleek in 2016 te werken, tegenover 73,7 procent van de Belgen.\n\nIn Vlaanderen was 53 procent van de mensen met niet-EU-roots in 2016 aan het werk. Dat blijkt uit een studie van de universitaire onderzoeksgroep Steunpunt Werk. Bij mensen zonder migratieachtergrond was dat 76 procent.\n\nMensen met roots buiten de EU zijn in de data van de VDAB goed voor 44 procent van de bijna 200.000 werklozen. Door de coronacrisis is de jarenlang afgenomen werkloosheid onder mensen met migratieroots - in 2019 waren ze gezakt tot 54.000 - uitgewist. Er waren in mei opnieuw 60.000 allochtone werkzoekenden, evenveel als in 2015. Steeds weer tekent hetzelfde fenomeen zich af. Bij hoogconjunctuur zakt de werkloosheid onder mensen met migratieroots, maar minder snel dan bij Belgen. Bij laagconjunctuur stijgen hun werkloosheidsstatistieken sneller.\n\n44 procent Werkzoekenden bij de VDAB Mensen met niet-Europese roots zijn in de data van de Vlaamse arbeidsbemiddelaar VDAB goed voor 44 procent van de bijna 200.000 werklozen.\n\nHet hoge percentage laaggeschoolden onder mensen van vreemde origine is een belangrijke verklaring voor hun ongunstige positie op de arbeidsmarkt. Vooral omdat België een rigide arbeidsmarkt heeft, met een kleiner segment jobs vanwaaruit mensen zonder veel opleiding kunnen doorgroeien. 'Maar het idee dat een diploma meer perspectief biedt op de Belgische arbeidsmarkt, geldt eerder voor Belgen zonder migratieroots. Onze studies tonen duidelijk dat iemand van vreemde origine met hetzelfde diploma toch moeilijker aan werk raakt', stelt Els Keytsman van het gelijkekansencentrum Unia. 'Jongeren van vreemde origine doen er ook gemiddeld drie keer langer over om een baan te vinden.'\n\nVooroordelen spelen zeker een rol. Bij een onderzoek door de Gentse professor Stijn Baert in 2016 kregen mensen met een Turkse naam 46 procent minder uitnodigingen voor een jobgesprek dan mensen met een Vlaamse naam.\n\nPraktijktests",George Floyd legt ook Belgische wonden bloot
5ee149fd594c8297ad4d3668,https://www.tijd.be/r/t/1/id/10232327,2020-06-10T18:42:21.000Z,"De Amerikaanse farmareus Johnson & Johnson begint half juli, twee maanden sneller dan verwacht, aan de klinische testen van zijn kandidaat-vaccin tegen Covid-19. Het onderzoek gebeurt in de Verenigde Staten en in België.\n\n'Gebaseerd op de sterkte van de preklinische data en op de interacties met de regelgevende autoriteiten hebben we de klinische ontwikkeling kunnen versnellen', zegt Paul Stoffels, de Belgische chief scientific officer van Johnson & Johnson (J&J,) in een communiqué van de farmareus.\n\nIn de VS en België\n\nDe fase 1/2a-klinische studies testen het kandidaat-vaccin tegenover een placebo en onderzoeken de veiligheid en de respons van het immuunsysteem bij 1.045 gezonde volwassenen tussen 18 en 55 jaar, en bij 65-plussers. De testen worden vanaf midden juli uitgerold in de Verenigde Staten en in ons land.\n\nTegelijk laat J&J weten dat het onderhandelt met het Amerikaanse National Institute of Allergy and Infectious Diseases (NIAID) om ook het daaropvolgende fase 3-onderzoek (de laatste fase van de klinische testen) versneld te kunnen uitvoeren, al zal dat afhangen van de resultaten van de eerdere studies en de goedkeuring van de regulatoren.\n\nOm sneller dan normaal te kunnen gaan was J&J parallel al begonnen met de productie van het kandidaat-vaccin, nog voor de werking ervan is aangetoond. Het gaf eerder al aan dat de eerste dosissen begin volgend jaar beschikbaar zijn en dat het bedrijf in 2021 1 miljard dosissen kan produceren.\n\nOnvoorspelbaar\n\nPaul Stoffels liet vorige week verstaan dat J&J hoopt in het eerste kwartaal van volgend jaar de klinische studies af te ronden. Hij voegde eraan toe dat het farmabedrijf ‘hard werkt om dat terug te brengen tot het einde van dit jaar.’",Johnson & Johnson start in juli vaccintest op mensen
5ee18237a04d0ebd1531f250,https://www.tijd.be/r/t/1/id/10232318,2020-06-10T23:04:03.000Z,"De Belgische groeibedrijven haalden dit jaar al 561 miljoen euro op. Dat is een nieuw halfjaarrecord. Het aantal kapitaalrondes blijft ondanks de coronacrisis groot. Sinds begin maart tankten 30 groeiers geld bij.\n\nBegin april schaarden honderden start-ups zich achter de oproep aan de federale overheid om garant te staan voor hun financiering. 'De meerderheid van onze start-ups ziet klanten afhaken, contracten uitgesteld worden en investeerders op de rem staan. Meer dan de helft van de start-ups heeft maar een reserve van zes maanden', klonk het in een open brief.\n\nDe financiering van de jonge biotech- en techbedrijven loopt evenwel - tenminste als men de naakte cijfers bekijkt - als een trein. Volgens de gegevens over kapitaalrondes die De Tijd bijhoudt, zamelden ze dit jaar al 561 miljoen euro in. Dat is, met nog een kleine drie weken te gaan, bijna 12 procent meer dan in het eerste halfjaar van vorig jaar (502 miljoen). Dat was ook al een recordbedrag. De biotechbedrijven haalden 288 miljoen euro op, de techbedrijven 273 miljoen.\n\nTer vergelijking: in 2016 stond de teller na het eerste halfjaar op 'slechts' 202 miljoen. Het illustreert hoe hard de financiering van groeiers de laatste jaren is gegroeid.\n\nIn de top tien van de grootste operaties van 2020 staan zes biotechbedrijven en vier techbedrijven. Die tien bedrijven haalden samen 410 miljoen euro op.\n\nStress\n\nDe activiteit verminderde niet in het door corona getekende tweede kwartaal, integendeel. Het werd zelfs het beste kwartaal ooit voor de financiering van groeiers. Al gebiedt de eerlijkheid te zeggen dat dat vooral te maken heeft met twee operaties: de kapitaalronde van 114 miljoen euro van Iteos Therapeutics en de operatie van 103 miljoen euro van Collibra.\n\nDe coronacrisis heeft tot een scherpe tweedeling geleid in het start-uplandschap. Lode Uytterschaut Oprichter Start it @ KBC\n\nIteos - dat een doorbraak hoopt te forceren in immunotherapie om kanker te lijf te gaan - haalde het geld voornamelijk op bij Amerikaanse investeerders. 'Er is wel wat stress geweest door de coronacrisis, maar het was beheersbaar. De deal is overeind gebleven. En nee, de waardering van het bedrijf die we voor ogen hadden, is de voorbije weken niet meer in vraag gesteld', zei Michel Detheux, de CEO en medeoprichter van het bedrijf, bij de aankondiging van de transactie.\n\nCollibra was met het hele proces begonnen in januari, toen in het Westen nog geen sprake was van het coronavirus. Toen de deal rond was, had de coronapandemie de hele wereld in haar greep. Maar ook bij het databeheerplatform leverde dat niet veel problemen op. 'Bedrijven met veel cash komen altijd het sterkst uit de crisis. We tonen onze klanten, werknemers en partners dat we sterk staan en blijven investeren', zei CEO Felix Van de Maele begin april. Collibra, de eerste Belgische eenhoorn (een groeibedrijf met een waardering van meer dan 1 miljard dollar), werd bij de operatie gewaardeerd aan 2,3 miljard dollar.\n\nTweedeling\n\nVolgens Lode Uytterschaut van Start it @ KBC, een organisatie die starters begeleidt in hun groeitraject, heeft de coronacrisis tot een scherpe tweedeling in het start-uplandschap geleid. 'Zowat 20 procent van onze bedrijven zijn sterk aan het groeien omdat ze bedrijven helpen in de overgang van een fysiek naar een digitaal businessmodel. Maar er is ook een groep van ongeveer 40 procent die het al moeilijk had en die er nu dreigt uit te gaan. Of die gedwongen zal zijn om een compleet nieuwe richting in te slaan.'\n\n410 miljoen Vers kapitaal In de top tien van de grootste operaties van 2020 staan zes biotechbedrijven en vier techbedrijven. Die tien bedrijven haalden samen 410 miljoen euro op.\n\nZeker bedrijven die voor hun inkomsten van horeca of evenementen afhankelijk zijn, hebben het heel moeilijk. 'Een middengroep van nog eens 40 procent heeft het volgens Uytterschaut tijdelijk moeilijker, maar zal de crisis wel overleven. 'Investeerders stoppen niet met investeren, maar het businessmodel moet wel goed zitten.'",Corona krijgt geen greep op financiering groeiers
5ee1f2b5da16888c39140d36,https://www.standaard.be/cnt/dmf20200611_04987896,2020-06-11T05:54:00.000Z,"Nadat een resolutie voor praktijktesten gisteren in het Vlaams Parlement werd weggestemd, laten de meerderheidspartijen een ballonnetje op om discriminatie aan te pakken met een monitoring- en sensibiliseringssysteem .\n\nNu racisme en discriminatie weer hoog op de politieke agenda staan, komen verschillende maatregelen ook weer ter sprake. Van de vaak genoemde praktijktesten, waarbij huurders of werkgevers door mystery callers bijvoorbeeld getest kunnen worden op inconsistenties, zal niet meteen werk gemaakt worden. Een resolutie werd gisterennamiddag in het Vlaams halfrond weggestemd. Meerderheidspartijen Open VLD, CD&V en N-VA toonden zich, samen met Vlaams Belang geen voorstander.\n\nAfspraken met de sector\n\nIn plaats daarvan wil het werk maken van een monitoringsysteem waarin bedrijven en sectoren via data opgevolgd worden, waarna er bij problemen bijgestuurd kan worden. ‘Op basis van de monitoring kunnen we per sector fijnmazige afspraken maken, zonder dat werkgevers, makelaars of verhuurders aan de schandpaal worden genageld. Zo bouwen we ook verder aan het draagvlak tegen discriminatie’, klinkt het.\n\nIn de resolutie wordt ook in het onderwijs sterker ingezet op sensibilisering. Zo moeten leerkrachten in spé van in de opleiding al leren omgaan met diversiteit en zal men proberen meer leerkrachten met een migratieachtergrond voor de klas te krijgen. Herinneringseducatie voor zowel jongeren als volwassenen moet er vervolgens voor zorgen dat Vlamingen leren omgaan met een inclusieve samenleving waar geen plaats is voor racisme en discriminatie. Online wordt tenslotte gewerkt aan het verlagen van drempels voor meldpunten.\n\nTijd van grote woorden voorbij\n\nDe linkse oppositiepartijen reageerden gisteren alvast teleurgesteld op het stemgedrag van de meerderheid. ‘Na de veelbelovende uitspraken van Sihame El Kouakibi, Alexander De Croo en Egebert Lachaert over het belang van praktijktesten, stemt Open VLD ons voorstel om die in te voeren weg in het Vlaams parlement. Collega’s, de tijd van grote woorden is voorbij, now it’s time to act’, viseerde SP.A-parlementslid Hannelore Goeman voornamelijk de Vlaams liberalen gisteren op Twitter.",Meerderheid opteert voor monitoringsysteem tegen discriminat...
5ee1f2b888d77cfb9b81d3f7,https://www.hbvl.be/cnt/dmf20200228_04869131/live-kaart-volg-hier-hoe-het-coronavirus-zich-over-de-hele-wereld-verspreidt,2020-06-11T07:24:00.000Z,"Het coronavirus heeft zich over de hele wereld verspreid, het aantal landen dat kampt met besmettingen wordt steeds langer. Op deze interactieve wereldkaart, gebaseerd op de officiële data van de vermaarde Amerikaanse John Hopkins-universiteit, kan u per land het aantal besmettingen, dodelijke slachtoffers en herstelde patiënten raadplegen.",LIVE KAART. Volg hier hoe het coronavirus zich over de hele wereld verspreidt
5ee1f2ba31ebebaa737539b1,https://www.tijd.be/r/t/1/id/10232257,2020-06-11T07:30:01.000Z,"Citymesh is de jongste maanden niet uit het nieuws weg te slaan. Het 14 jaar oude Brugse bedrijf sprong al heel vroeg op de trend van ‘smart cities’.\n\nWie in ons land actief is in draadloze datanetwerken, komt vroeg of laat Citymesh tegen. Het bedrijf haalde de voorbije maanden onder meer het nieuws als bouwer van een privaat 5G-netwerk op Brussels Airport en als enige kandidaat voor een vierde 4G-licentie, naast de bekende operatoren Proximus, Telenet en Orange.\n\nDat de meeste consumenten het bedrijf toch niet kennen, komt omdat Citymesh zich uitsluitend op de zakelijke markt en op overheidsklanten richt. Dat is ook nu weer het geval, met de opdracht met slimme camera’s de drukte aan de kust in real time in kaart te brengen.\n\nCitymesh werd in 2006 opgericht door een paar informatica-ingenieurs die samen waren afgestudeerd aan de Hogeschool Gent. Een van hen is de huidige CEO Mitch De Geest, op dat moment nog een prille twintiger. ‘De iPhone was er toen nog niet, maar we hadden wel al de visie dat we steden slimmer konden maken met draadloze data.’\n\nBoorplatform\n\nIn de beginfase pionierden de Bruggelingen vooral met wifizones die in verschillende steden werden aangelegd. Onder meer de kustgemeente Blankenberge werd een vroege en trouwe klant. Maar het jonge bedrijfje was ook al snel in het buitenland actief, met de aanleg van een draadloos netwerk in de Golf van Mexico, om het onderhoud van een boorplatform en oliepijpleidingen te ondersteunen.\n\nTechondernemer Michel Akkermans stapte in 2008 in het bedrijf om de verdere expansie te financieren. Hij bleef tot vandaag bestuurder en aandeelhouder, naast onder meer de Participatiemaatschappij Vlaanderen (PMV).\n\nCitymesh voorzag gaandeweg steeds meer gemeenten en bedrijven van wifi-infrastructuur, van campings en vakantieparken tot beurshallen en grote evenementen. Het bedrijf haalde steeds meer prestigieuze klanten binnen, zoals de stad Antwerpen, de Zeebrugse haven en Brussels Airport. Dankzij zijn netwerk van wifitoegangspunten aan de kust was het bedrijf een logische kandidaat voor het contract om deze zomer bezoekerstellingen uit te voeren.","Citymesh, pionier in draadloze netwerken"
5ee22af9a15647975f60065d,https://www.hbvl.be/cnt/dmf20200611_04988174/agent-betrokken-bij-dood-george-floyd-op-borgtocht-vrij,2020-06-11T11:50:00.000Z,Een van de agenten die betrokken is bij de dood van George Floyd is woensdag op borgtocht vrijgelaten. Dat blijkt uit de gevangenisdatabank van Hennepin County. De 37-jarige Thomas Lane mocht de gevangenis onder voorwaarden verlaten na de betaling van een borgsom van 750.000 dollar (ongeveer 660.000 euro).,Agent betrokken bij dood George Floyd op borgtocht vrij
5ee26340034db003a47ee62c,https://www.demorgen.be/nieuws/agent-die-betrokken-was-bij-dood-george-floyd-op-borgtocht-vrijgelaten~b060dffd/,2020-06-11T13:40:36.000Z,"Een van de vier politieagenten die betrokken waren bij de dood van George Floyd, is gisteren op borgtocht vrijgelaten. Dat blijkt uit de gevangenisdatabank van Hennepin County. Thomas Lane (37) mocht de gevangenis onder voorwaarden verlaten na de betaling van een borgsom van 750.000 dollar (ongeveer 660.000 euro).",Agent die betrokken was bij dood George Floyd op borgtocht vrijgelaten
5ee26344b0cc4a53437f00bb,https://trends.knack.be/economie/beleid/econoom-jan-emmanuel-de-neve-economische-groei-betekent-niet-meer-welzijn/article-longread-1608349.html,2020-06-10T19:00:06.000Z,"Groeicijfers en bbp-procenten zijn niet de beste graadmeters voor menselijk welzijn. Dat legt de huidige crisis nog maar eens bloot. De econoom Jan-Emmanuel De Neve pleit voor een beter beleid, dat het algemeen welzijn van mensen bevordert.\n\nAlgemene economische maatstaven, zoals het bruto binnenlands product (bbp), zijn noch in deze crisis noch in het algemeen de meest geschikte om beleid op te baseren. Dat zegt de Belgische welzijnseconoom Jan-Emmanuel De Neve. Hij is professor economie aan Oxford University, waar hij ook aan het hoofd van het Wellbeing Research Centre staat. In de afgelopen decennia is het onderzoek naar welzijn en economie sterk vooruitgegaan. De voorbije jaren is ook bij burgers en beleidsmakers het besef gegroeid dat het algemeen welzijn het einddoel is en dat maatschappelijke vooruitgang veel meer behelst dan enkel economische groei. Dat blijkt ook in de huidige crisis. Er zijn volgens De Neve belangrijke verschillen in de impact ervan op het welzijn van ouderen tegenover dat van jongeren. De Neve kwam enkele weken geleden in een mediastorm terecht na een uitspraak over een coronabelasting voor ouderen. ""Ik ben geen voorstander van een belasting op ouderen, en daar ligt ook geen voorstel voor op tafel"", verduidelijkt hij in een gesprek met Trends. ""Dat was een ongelukkige uitspraak in de marge van een lang interview, die uit sensatiezucht uit haar context is gehaald."" De Neve vindt wel dat de coronacrisis een gevoelige intergenerationele snaar heeft geraakt, die we niet uit de weg moeten gaan. ""De statistieken in de coronacrisis maken het moeilijk het juiste beleid uit te stippelen"", zegt hij. ""Zo heeft het virus een veel grotere impact op oudere mensen. Bij tachtigplussers is het sterftecijfer 10 procent, terwijl dat bij mensen onder de dertig maar 0,03 procent is."" Ook de economische impact van de crisis belooft heel verschillend te zijn naargelang de leeftijd, aldus de econoom.\n\nDe evolutie van het welzijnsniveau blijkt een betere graadmeter te zijn voor de richting van de politiek dan groei en inflatie\n\nHoe verschilt de economische impact van deze crisis op jongeren en ouderen?\n\nJAN-EMMANUEL DE NEVE. ""Jongere mensen zullen als eersten hun baan verliezen. Volgens de recente cijfers van de Internationale Arbeidsorganisatie (ILO) is dat voor één op de zes al het geval. Daarnaast verliezen schoolgaande jongeren een deel van hun opleiding, wat gevolgen heeft voor hun verdere loopbaan. Over het algemeen hebben jongere mensen ook minder financiële reserves om op terug te vallen. In de data zien we dat de financiële stress bij jongeren nu veel groter is dan bij ouderen. Dat vertaalt zich in schrijnende cijfers over het mentale welzijn onder jongeren.""\n\nWelke evoluties ziet u in die welzijnscijfers?\n\nDE NEVE. ""Iedereen lijdt onder deze crisis. In alle lagen van de bevolking neemt de tevredenheid af, maar dat geldt nog het meest voor jongeren. Over het algemeen geven de Britten hun leven een 7 op 10. Bij de Belgen zien we vergelijkbare cijfers. Maar bij de jongeren is die score in deze periode gezakt naar 5 op 10 en bij de ouderen naar 6,5. Jongeren hebben momenteel twee keer zoveel last van depressies, angst of zelfmoordgevoelens.""\n\nWelke rol moet welzijn spelen in de versoepeling van de lockdown en het verdere crisisbeleid?\n\nDE NEVE. ""Collega's en ik hebben vanuit een welzijnsperspectief gekeken naar de beste manier om de lockdown te versoepelen en het welzijn van de mensen zo hoog mogelijk te houden. De sleutel is een soort eenheidsmunt voor welzijn. We noemen dat welzijnsjaren. Dat is de gemeenschappelijke deler van alle aspecten die het welzijn beïnvloeden. Nu gaan de discussies over hoeveel mensen dreigen te overlijden, tot hoeveel inkomensverlies dat zal leiden en wat de economische impact daarvan zal zijn in procent van het bbp. Dat is te kort door de bocht. Er tellen andere zaken mee.""\n\nWelke? Wat brengt uw model allemaal in rekening?\n\nDE NEVE. ""De belangrijkste factor zijn de doden die je vermijdt door de lockdown aan te houden, of de extra doden die je krijgt bij een versoepeling. Maar we kijken ook naar de impact van het verlies van werk. Dat is meer dan zuiver inkomensverlies. Mensen die zonder baan vallen, verliezen ook een deel van hun netwerk, hun routine en hun identiteit. Daarnaast heeft de lockdown ook positieve gevolgen voor het welzijn. Mensen staan bijvoorbeeld minder lang in de file. Uit onderzoek weten we dat elke minuut in de file het psychologische equivalent van een euro is. Maar ook de impact van de lockdown op het klimaat kunnen we meten in termen van welzijn.""\n\nJAN-EMMANUEL DE NEVE ""Mensen die gelukkiger zijn, leven langer, zijn productiever en socialer.""\n\nHoe hebt u die zaken vertaald naar de eenheidsmunt van een welzijnsjaar?\n\nDE NEVE. ""Ik geef jobverlies als voorbeeld. Dat heeft een grote impact op de levenstevredenheid. Wie zijn werk verliest, verliest gemiddeld 0,7 op 10 aan welzijn. Als je berekent hoeveel mensen hun werk zouden kwijtraken bij een verlenging van de lockdown, kun je meten hoeveel welzijn daarmee verloren gaat. Stel dat 500.000 Britten extra hun werk verliezen voor een jaar, dan verlies je 500.000 maal die 0,7 aan welzijn. Zo hebben we alles kunnen omzetten in welzijnsjaren. Met het raamwerk dat we hebben ontwikkeld, kunnen we dus denken en beleid voeren in die eenheidsmunt van welzijn.""\n\nWat is volgens uw model de beste moment om de lockdown te versoepelen?\n\nDE NEVE. ""Met de cijfers die wij gebruikten, kom je op eind juni als de beste periode voor een gefaseerde exit. Daar hangen nog wel veel veronderstellingen aan vast.""\n\nHoe bent u tot de welzijnseconomie gekomen?\n\nDE NEVE. ""Jaren geleden werkte ik met een grote dataset waarin een van de vragen luidde: ""Op een schaal van 1 tot 10, hoe tevreden bent u met uw leven?"" Die vraag boeide me, en zo ben ik erin gerold. In die periode werd welzijn afgezet tegen het bbp, en werd vastgesteld dat je niet noodzakelijk meer welzijn krijgt als je enkel focust op groei van het bbp. Economische groei in bbp-cijfers vertaalt zich niet automatisch in meer welzijn. Dat zie je in alle cijfers voor rijke landen, zoals België. Tenzij die groei duurzaam en inclusief is en zich toespitst op de drijfveren van het menselijk welzijn. Op die paradox hebben economen nog altijd geen goed antwoord gegeven.""\n\nDe financiële stress bij jongeren is nu veel groter dan bij ouderen. Dat vertaalt zich in schrijnende cijfers over het mentale welzijn onder jongeren\n\nHoever staat het nu met het welzijnsonderzoek?\n\nDE NEVE. ""We staan al veel verder. We hebben een sterke empirische grip op de drijfveren van welzijn. We kunnen cijfers kleven op de impact van elk aspect van een mensenleven op het welzijn. We hebben ook een steeds beter zicht op de gevolgen van veranderingen in welzijn. We weten ondertussen dat mensen die gelukkiger zijn, langer leven, productiever zijn en socialer zijn. Dat zien we in de data over vrijwilligerswerk en giften aan goede doelen. We onderzoeken ook het verband tussen welzijn en het stemgedrag.""\n\nWat blijkt daaruit?\n\nDE NEVE. ""We hebben gekeken of het menselijk welzijn een voorspeller is van verkiezingsuitslagen. We hebben de periode van de jaren zeventig tot nu geanalyseerd voor Europa en voor specifieke verkiezingen, zoals die van de Amerikaanse president Donald Trump en het brexitreferendum. De evolutie van het welzijnsniveau blijkt een betere graadmeter te zijn voor de richting van de politiek dan klassieke economische parameters zoals groei en inflatie.""\n\nWat kunnen politici doen om hun beleid beter op welzijn af te stemmen?\n\nDE NEVE. ""Meer investeren in sociale infrastructuur bijvoorbeeld. Daarvan zie je niet noodzakelijk echo's in de bbp-cijfers, maar wel in de welzijnsstatistieken.""\n\nZiet u daar voorbeelden van in de wereld?\n\nDE NEVE. ""Nieuw-Zeeland heeft vorig jaar een welzijnsbegroting gelanceerd. Die heeft niet alleen economische groei als doel, maar ook algemeen welzijn. In Finland, Schotland en IJsland nemen de regeringen vergelijkbare initiatieven. Toeval of niet, hun regeringen worden allemaal geleid door vrouwen. Zij willen verder denken dan louter het bbp. Mensen hebben ook door dat economische groei ten koste van alles niet tot meer welzijn leidt.""\n\nHoe ziet de welzijnsbegroting in Nieuw-Zeeland eruit?\n\nDE NEVE. ""Die verschilt op vijf punten van een klassieke begroting. Zo is er meer budget voor mentaal welzijn. Daarnaast investeert het land meer in de preventie en de aanpak van huiselijk geweld. Een derde aspect is meer geld voor kinderarmoedebeleid. Dat is alweer iets wat je niet in bbp zal zien, maar dat enorm belangrijk is voor het welzijn. Een vierde accent is duurzaamheid en hernieuwbare energie. Een laatste betreft de economische ondersteuning van de Maori-bevolking. Dat is specifiek voor Nieuw-Zeeland, maar andere landen kunnen er ook lessen uit trekken.""\n\nZal dat welzijnsdenken mainstream worden in de komende decennia? Of is dat te optimistisch?\n\nDE NEVE. ""Dat is zeker niet te optimistisch. Tussen haakjes, de uitvinder van het bbp, de Nobelprijswinnaar Simon Kuznets, vroeg in zijn uitleg aan het Amerikaanse Congres expliciet het bbp niet te gebruiken als maatstaf voor maatschappelijke vooruitgang. Die man draait zich intussen om in zijn graf. Het goede nieuws is dat er almaar meer data komen over welzijn. Die worden in rankings gegoten, om landen te vergelijken. Ons jaarlijkse World Happiness Report voor de Verenigde Naties is daar een voorbeeld van. Dat zorgt ervoor dat meer aandacht naar welzijn gaat. Mensen hebben intuïtief ook door dat we minder eenzijdig moeten nadenken over groei. En de politici beseffen dat dat belangrijk is, niet alleen voor de mensen maar ook voor hun eigen lot, want ze willen herverkozen worden. Als enkele visionaire leiders erop inzetten, zal dat besef de komende jaren nog toenemen.""\n\nAlgemene economische maatstaven, zoals het bruto binnenlands product (bbp), zijn noch in deze crisis noch in het algemeen de meest geschikte om beleid op te baseren. Dat zegt de Belgische welzijnseconoom Jan-Emmanuel De Neve. Hij is professor economie aan Oxford University, waar hij ook aan het hoofd van het Wellbeing Research Centre staat. In de afgelopen decennia is het onderzoek naar welzijn en economie sterk vooruitgegaan. De voorbije jaren is ook bij burgers en beleidsmakers het besef gegroeid dat het algemeen welzijn het einddoel is en dat maatschappelijke vooruitgang veel meer behelst dan enkel economische groei. Dat blijkt ook in de huidige crisis. Er zijn volgens De Neve belangrijke verschillen in de impact ervan op het welzijn van ouderen tegenover dat van jongeren. De Neve kwam enkele weken geleden in een mediastorm terecht na een uitspraak over een coronabelasting voor ouderen. ""Ik ben geen voorstander van een belasting op ouderen, en daar ligt ook geen voorstel voor op tafel"", verduidelijkt hij in een gesprek met Trends. ""Dat was een ongelukkige uitspraak in de marge van een lang interview, die uit sensatiezucht uit haar context is gehaald."" De Neve vindt wel dat de coronacrisis een gevoelige intergenerationele snaar heeft geraakt, die we niet uit de weg moeten gaan. ""De statistieken in de coronacrisis maken het moeilijk het juiste beleid uit te stippelen"", zegt hij. ""Zo heeft het virus een veel grotere impact op oudere mensen. Bij tachtigplussers is het sterftecijfer 10 procent, terwijl dat bij mensen onder de dertig maar 0,03 procent is."" Ook de economische impact van de crisis belooft heel verschillend te zijn naargelang de leeftijd, aldus de econoom. Hoe verschilt de economische impact van deze crisis op jongeren en ouderen? JAN-EMMANUEL DE NEVE. ""Jongere mensen zullen als eersten hun baan verliezen. Volgens de recente cijfers van de Internationale Arbeidsorganisatie (ILO) is dat voor één op de zes al het geval. Daarnaast verliezen schoolgaande jongeren een deel van hun opleiding, wat gevolgen heeft voor hun verdere loopbaan. Over het algemeen hebben jongere mensen ook minder financiële reserves om op terug te vallen. In de data zien we dat de financiële stress bij jongeren nu veel groter is dan bij ouderen. Dat vertaalt zich in schrijnende cijfers over het mentale welzijn onder jongeren."" Welke evoluties ziet u in die welzijnscijfers? DE NEVE. ""Iedereen lijdt onder deze crisis. In alle lagen van de bevolking neemt de tevredenheid af, maar dat geldt nog het meest voor jongeren. Over het algemeen geven de Britten hun leven een 7 op 10. Bij de Belgen zien we vergelijkbare cijfers. Maar bij de jongeren is die score in deze periode gezakt naar 5 op 10 en bij de ouderen naar 6,5. Jongeren hebben momenteel twee keer zoveel last van depressies, angst of zelfmoordgevoelens."" Welke rol moet welzijn spelen in de versoepeling van de lockdown en het verdere crisisbeleid? DE NEVE. ""Collega's en ik hebben vanuit een welzijnsperspectief gekeken naar de beste manier om de lockdown te versoepelen en het welzijn van de mensen zo hoog mogelijk te houden. De sleutel is een soort eenheidsmunt voor welzijn. We noemen dat welzijnsjaren. Dat is de gemeenschappelijke deler van alle aspecten die het welzijn beïnvloeden. Nu gaan de discussies over hoeveel mensen dreigen te overlijden, tot hoeveel inkomensverlies dat zal leiden en wat de economische impact daarvan zal zijn in procent van het bbp. Dat is te kort door de bocht. Er tellen andere zaken mee."" Welke? Wat brengt uw model allemaal in rekening? DE NEVE. ""De belangrijkste factor zijn de doden die je vermijdt door de lockdown aan te houden, of de extra doden die je krijgt bij een versoepeling. Maar we kijken ook naar de impact van het verlies van werk. Dat is meer dan zuiver inkomensverlies. Mensen die zonder baan vallen, verliezen ook een deel van hun netwerk, hun routine en hun identiteit. Daarnaast heeft de lockdown ook positieve gevolgen voor het welzijn. Mensen staan bijvoorbeeld minder lang in de file. Uit onderzoek weten we dat elke minuut in de file het psychologische equivalent van een euro is. Maar ook de impact van de lockdown op het klimaat kunnen we meten in termen van welzijn."" Hoe hebt u die zaken vertaald naar de eenheidsmunt van een welzijnsjaar? DE NEVE. ""Ik geef jobverlies als voorbeeld. Dat heeft een grote impact op de levenstevredenheid. Wie zijn werk verliest, verliest gemiddeld 0,7 op 10 aan welzijn. Als je berekent hoeveel mensen hun werk zouden kwijtraken bij een verlenging van de lockdown, kun je meten hoeveel welzijn daarmee verloren gaat. Stel dat 500.000 Britten extra hun werk verliezen voor een jaar, dan verlies je 500.000 maal die 0,7 aan welzijn. Zo hebben we alles kunnen omzetten in welzijnsjaren. Met het raamwerk dat we hebben ontwikkeld, kunnen we dus denken en beleid voeren in die eenheidsmunt van welzijn."" Wat is volgens uw model de beste moment om de lockdown te versoepelen? DE NEVE. ""Met de cijfers die wij gebruikten, kom je op eind juni als de beste periode voor een gefaseerde exit. Daar hangen nog wel veel veronderstellingen aan vast."" Hoe bent u tot de welzijnseconomie gekomen? DE NEVE. ""Jaren geleden werkte ik met een grote dataset waarin een van de vragen luidde: ""Op een schaal van 1 tot 10, hoe tevreden bent u met uw leven?"" Die vraag boeide me, en zo ben ik erin gerold. In die periode werd welzijn afgezet tegen het bbp, en werd vastgesteld dat je niet noodzakelijk meer welzijn krijgt als je enkel focust op groei van het bbp. Economische groei in bbp-cijfers vertaalt zich niet automatisch in meer welzijn. Dat zie je in alle cijfers voor rijke landen, zoals België. Tenzij die groei duurzaam en inclusief is en zich toespitst op de drijfveren van het menselijk welzijn. Op die paradox hebben economen nog altijd geen goed antwoord gegeven."" Hoever staat het nu met het welzijnsonderzoek? DE NEVE. ""We staan al veel verder. We hebben een sterke empirische grip op de drijfveren van welzijn. We kunnen cijfers kleven op de impact van elk aspect van een mensenleven op het welzijn. We hebben ook een steeds beter zicht op de gevolgen van veranderingen in welzijn. We weten ondertussen dat mensen die gelukkiger zijn, langer leven, productiever zijn en socialer zijn. Dat zien we in de data over vrijwilligerswerk en giften aan goede doelen. We onderzoeken ook het verband tussen welzijn en het stemgedrag."" Wat blijkt daaruit? DE NEVE. ""We hebben gekeken of het menselijk welzijn een voorspeller is van verkiezingsuitslagen. We hebben de periode van de jaren zeventig tot nu geanalyseerd voor Europa en voor specifieke verkiezingen, zoals die van de Amerikaanse president Donald Trump en het brexitreferendum. De evolutie van het welzijnsniveau blijkt een betere graadmeter te zijn voor de richting van de politiek dan klassieke economische parameters zoals groei en inflatie."" Wat kunnen politici doen om hun beleid beter op welzijn af te stemmen? DE NEVE. ""Meer investeren in sociale infrastructuur bijvoorbeeld. Daarvan zie je niet noodzakelijk echo's in de bbp-cijfers, maar wel in de welzijnsstatistieken."" Ziet u daar voorbeelden van in de wereld? DE NEVE. ""Nieuw-Zeeland heeft vorig jaar een welzijnsbegroting gelanceerd. Die heeft niet alleen economische groei als doel, maar ook algemeen welzijn. In Finland, Schotland en IJsland nemen de regeringen vergelijkbare initiatieven. Toeval of niet, hun regeringen worden allemaal geleid door vrouwen. Zij willen verder denken dan louter het bbp. Mensen hebben ook door dat economische groei ten koste van alles niet tot meer welzijn leidt."" Hoe ziet de welzijnsbegroting in Nieuw-Zeeland eruit? DE NEVE. ""Die verschilt op vijf punten van een klassieke begroting. Zo is er meer budget voor mentaal welzijn. Daarnaast investeert het land meer in de preventie en de aanpak van huiselijk geweld. Een derde aspect is meer geld voor kinderarmoedebeleid. Dat is alweer iets wat je niet in bbp zal zien, maar dat enorm belangrijk is voor het welzijn. Een vierde accent is duurzaamheid en hernieuwbare energie. Een laatste betreft de economische ondersteuning van de Maori-bevolking. Dat is specifiek voor Nieuw-Zeeland, maar andere landen kunnen er ook lessen uit trekken."" Zal dat welzijnsdenken mainstream worden in de komende decennia? Of is dat te optimistisch? DE NEVE. ""Dat is zeker niet te optimistisch. Tussen haakjes, de uitvinder van het bbp, de Nobelprijswinnaar Simon Kuznets, vroeg in zijn uitleg aan het Amerikaanse Congres expliciet het bbp niet te gebruiken als maatstaf voor maatschappelijke vooruitgang. Die man draait zich intussen om in zijn graf. Het goede nieuws is dat er almaar meer data komen over welzijn. Die worden in rankings gegoten, om landen te vergelijken. Ons jaarlijkse World Happiness Report voor de Verenigde Naties is daar een voorbeeld van. Dat zorgt ervoor dat meer aandacht naar welzijn gaat. Mensen hebben intuïtief ook door dat we minder eenzijdig moeten nadenken over groei. En de politici beseffen dat dat belangrijk is, niet alleen voor de mensen maar ook voor hun eigen lot, want ze willen herverkozen worden. Als enkele visionaire leiders erop inzetten, zal dat besef de komende jaren nog toenemen.""",Econoom Jan-Emmanuel De Neve: 'Economische groei betekent niet meer welzijn'
5ee29b7b75ed73f959442e39,https://www.hbvl.be/cnt/dmf20200611_04988554/zomer-op-kindermaat-in-beringen,2020-06-11T15:55:00.000Z,"Beringen - Nu het schooljaar stilaan op zijn einde loopt en de coronamaatregelen langzaamaan worden teruggeschroefd, snakken gezinnen met kinderen naar een welverdiende zomervakantie. De stadsdiensten staken de koppen bij elkaar en werkten een coronaveilig zomerprogramma uit op maat van de jongste inwoners van onze mooie stad\n\n. Zo organiseert de dienst jeugd en sport KIA-zomerkampen voor kinderen van 3 tot 12 jaar. “De KIA-zomerkampen in de sporthal van Koersel houden we veiligheidshalve in bubbels van telkens 30 kleuters en 46 lagere schoolkinderen per week,” legt schepen van jeugd Jessie De Weyer uit. “De data van deze KIA-zomerkampen zijn gekozen in functie van andere (particuliere) kampen en de bezetting bij de buitenschoolse kinderopvang De Bengeltjes. Er wordt opvang voorzien tussen 8.00 en 9.00 uur en 16.00 en 17.00 uur,” verduidelijkt de schepen. Verder is er ook de speelpleinwerking Hupsekwap, waar eveneens gewerkt zal worden met vaste bubbels van telkens 40 kinderen en 10 animatoren per week. “Inschrijven voor de KIA-zomerkampen en de speelpleinwerking kan vanaf zaterdag 13 juni 10.00 uur, via I-school,” aldus schepen De Weyer.\n\nEen leuk aanbod zijn ook de podiumkampen van Academie Beringen voor kinderen van 6 tot 12 jaar. “De kinderen maken kennis met muziek, toneel en dans en werken aan een echte voorstelling die op de laatste dag van het kamp wordt voorgesteld aan hun ouders, familie en vrienden, dit weliswaar met respect voor de coronamaatregelen. De repetities worden afgewisseld met sport- en spelmomenten,” licht schepen van cultuur An Moons toe. Inschrijven kan eveneens via I-school vanaf zaterdag 13 juni 10.00 uur.\n\nAls kers op de taart hebben de buitenschoolse kinderopvang De Bengeltjes en De Petteflet een mooi zomeraanbod uitgewerkt. Voor de Bengeltjes starten alle inschrijvingen op maandag 15 juni. Voor de Petteflet zijn de inschrijvingen voor opvangdagen in juli reeds van start gegaan (voor opvangdagen in augustus: vanaf woensdag 24 juni).\n\n“Al deze opvangmogelijkheden maken het zomeraanbod compleet,” laat schepen van kinderopvang Hilal Yalçin weten. “Met dit gevarieerd en evenwichtig programma vol sportieve en creatieve uitdagingen, hopen we als het stadsbestuur een leuke zomer te bezorgen aan de kinderen.” Laat de zomer maar komen!",Zomer op kindermaat in Beringen
5ee29b7d8996fb6a07bc4469,https://www.tijd.be/r/t/1/id/10232643,2020-06-11T18:40:57.000Z,"Een livedemonstratie van artificiële intelligentie en gezichtsherkenning in Las Vegas.\n\nAmazon en Microsoft bevriezen het gebruik van hun gezichtsherkenningstechnologie door politiediensten. Ze geven daarmee toe aan de druk van activisten die zeggen dat de technologie raciale discriminatie versterkt.\n\nDe discussie over de ‘raciale bias’ van de herkenningstechnologie is niet nieuw, maar kwam in een stroomversnelling door de dood van George Floyd, de zwarte man die door een politieagent in Minneapolis werd verstikt tijdens een arrestatie.\n\nRekognition, zoals de technologie van Amazon heet, wordt verkocht aan klanten van Amazon Web Services (AWS), het snelgroeiende Amazon-filiaal dat dataopslag en software via de cloud aanbiedt. Politiediensten zullen de dienst niet meer kunnen gebruiken. Ook de juridisch directeur van Microsoft, Brad Smith, zei donderdag dat zijn bedrijf geen technologie voor gezichtsherkenning aan de politie verkoopt zolang daar geen duidelijke wetgeving over bestaat.\n\nDe toegevingen kwamen er nadat IBM dinsdag de toon had gezet. Het bedrijf maakte bekend dat het zijn producten voor gezichtsherkenning niet meer wil laten gebruiken voor ‘massasurveillance, etnische profilering en schendingen van fundamentele mensenrechten en vrijheden’. Google liet al eerder weten dat het de technologie niet wil commercialiseren zonder duidelijke regulering.\n\nMoratorium\n\nDe techbedrijven zweren de technologie niet helemaal af, maar bepleiten een tijdelijk moratorium. Dat moet de politiek de tijd geven een regelgevend kader te ontwikkelen en de bedrijven toelaten hun technieken te verfijnen.\n\nNu de meeste grote technologiebedrijven zich voor zo'n moratorium hebben uitgesproken, neemt de druk toe op kleinere bedrijven zoals NEC, Idemia en Clearview AI. Vooral dat laatste bedrijf wordt gezien als de 'cowboy' van de ontluikende herkenningsindustrie. Clearview neemt het volgens critici niet nauw met de privacyregels en probeert zijn systeem actief te slijten aan politiediensten in de hele wereld.\n\nDe herkenningstechnologie maakt veel meer fouten bij de identificatie van niet-blanke personen dan bij blanke personen. . .\n\nEen grootschalig onderzoek door het Amerikaanse standaardeninstituut NIST bevestigde vorig jaar waarvoor veel experts al hadden gewaarschuwd: de herkenningstechnologie maakt veel meer fouten bij de identificatie van niet-blanke personen dan bij blanke personen. Op die manier dreigen de al bestaande raciale vooroordelen bestendigd te worden door technologie.",Techbedrijven zetten gezichtsherkenning in de koelkast
5ee30bf6246c45f62cf9475a,https://www.nieuwsblad.be/cnt/dmf20200611_04988809,2020-06-12T01:00:04.000Z,"De Pro League stelt de vergadering die gepland was voor vandaag uit naar 29 juni. Zo is er meer tijd om in te spelen op enkele netelige dossiers. Er hangt de Belgische profclubs enkele donkere juridische wolken boven het hoofd. In het slechtste geval moet de Pro League toch naar een competitie van 18 of moet het de laatste speeldag van de reguliere competitie nog spelen. Fans van de Pro League-soap noteren alvast deze data in hun agenda.\n\n12 juni De Belgische Mededingingsautoriteit (BMA) buigt zich over de klacht van Virton. De Luxemburgers proberen ook voor de rechtbank en het BAS hun licentie nog te krijgen.\n\n17 juni De BMA behandelt de klacht van een hoofdaandeelhouder van Waasland-Beveren. De auditeur van de BMA (een soort procureur) lijkt W.-Beveren te volgen in zijn verzet tegen beslissing van de Pro League en de verplichte degradatie op 15 mei.\n\n23 juni Het Belgisch Arbitragehof voor de Sport (BAS) behandelt de klacht van Waasland-Beveren tegen de beslissing van de Pro League op 15 mei. Beerschot , OHL en Westerlo zijn tussenkomende partij in deze zaak.\n\n29 juni Nieuwe datum Algemene Vergadering Pro League.",Kan u nog volgen? Pro League-soap gaat door tot 29 juni
5ee30bfa79af951a4fc1cc12,https://www.knack.be/nieuws/belgie/de-impact-van-mails-in-b-cc-vertrouwen-in-mijn-psycholoog-is-geschonden/article-longread-1608835.html,2020-06-12T02:30:06.000Z,"Gemeentebesturen en psychologen mailden de voorbije maanden grote groepen mensen om coronamaatregelen aan te kondigen. Soms werd daarbij de privacy geschonden doordat geadresseerden elkaars mailadres konden zien.\n\nOp 27 april stuurt Wilfried Vandaele (N-VA), de burgemeester van De Haan, een mail naar 396 eigenaars van een strandcabine in zijn gemeente. 'De grote vraag is hoe wij duizenden mensen op ons strand kunnen ontvangen met zo weinig mogelijk risico op besmetting', staat in de mail.\n\n...\n\nOp 27 april stuurt Wilfried Vandaele (N-VA), de burgemeester van De Haan, een mail naar 396 eigenaars van een strandcabine in zijn gemeente. 'De grote vraag is hoe wij duizenden mensen op ons strand kunnen ontvangen met zo weinig mogelijk risico op besmetting', staat in de mail. Hoewel het normaliter verplicht is om je strandcabine elke zomer te plaatsen, wordt het nu in dank aanvaard als mensen hun strandhuisje niet zullen plaatsen. 'Wij zullen dus zeker niet straffen, integendeel: je hoeft dan voor dit jaar geen standgeld te betalen, en je behoudt je plaats volgend jaar.' De bijna 400 geadresseerden van die mail staan in carbon copy (CC) en niet in blind carbon copy (BCC). Hierdoor kunnen alle cabine-eigenaars elkaars mailadres zien. Een dag later ontvangen de gecontacteerden een mail met excuses. Die mail werd verstuurd door Dieter Van de Putte, de toenmalige functionaris gegevensbescherming van De Haan. Ditmaal wel met gebruik van BCC.'De burgemeester had zijn menselijke fout snel zelf ontdekt', zegt Van de Putte. 'We hebben meteen onze excuses aangeboden en het voorval gemeld aan de gegevensbeschermingsautoriteit (GBA). Niemand hoeft te weten dat iemand een strandcabine heeft in een bepaalde kustgemeente.'Het eigendom van een strandcabine is voor de meeste mensen wellicht geen gevoelige informatie. Maar ook zorgverleners mailen soms groepen mensen, zonder gebruik van de blinde kopie. Dat ondervond Marianne* in het begin van de lockdown: 'In de tweede helft van maart ontving ik drie mails in verband met corona waarin een groep onbekenden en ikzelf in CC of Aan stonden en niet in BCC. Eén mail was van een hobbyvereniging, de twee anderen kwamen van zorgverleners: mijn gynaecoloog en mijn psycholoog.''Vooral de mail van mijn psycholoog was vrij schokkend', vertelt Marianne. 'Ze stuurde richtlijnen over de consultaties aan 15 cliënten. In de lijst van mailadressen viel mij de naam van een vriendin op. Ik wist niet dat zij naar dezelfde psycholoog ging als ik en zij weet niet dat ik in therapie ben. Ik vind de situatie vervelend. Mijn vertrouwen in mijn psycholoog is geschaad. Is mijn informatie wel veilig bij haar?'De Vlaamse Vereniging van Klinisch Psychologen (VVKP) is duidelijk over dergelijke fouten. 'In principe is een groep cliënten mailen zonder gebruik van BCC een schending van het beroepsgeheim', zegt gedelegeerd bestuurder Koen Lowet. 'Een cliënt die dit overkomt, kan een strafklacht indienen. Uit ervaring weten we echter dat het parket weinig prioriteit geeft aan dat soort klachten.''Als je iemand schade berokkent door te mailen naar een groep mensen zonder gebruik van BCC, dan is een schadevergoeding mogelijk', zegt privacy-expert Kris Seyen van advocatenkantoor deJuristen. 'Dat geldt niet alleen voor beroepsbeoefenaars die vallen onder het beroepsgeheim, maar ook voor gewone burgers.' 'Twee jaar geleden werd de Europese verordening over persoonsgegevens GDPR (General Data Protection Regulation, nvdr.) van kracht. Sindsdien is een groep mensen mailen in CC zonder hun toestemming duidelijk fout. Voordien kon je het ergerlijk vinden, maar nu is het een juridische inbreuk.''BCC correct gebruiken, is meer dan online etiquette. De GDPR bepaalt dat, als je iemand een boodschap wil sturen, je dat moet doen op een manier die zo weinig mogelijk inbreuk doet op de privacyverwachtingen van de ontvanger. Die regel is dezelfde voor gemeentebesturen, psychologen en gewone burgers.'Dergelijke inbreuken komen vaker voor volgens de gegevensbeschermingsautoriteit (GBA). 'De fout in De Haan is zeker niet het enige geval dat recent bij ons binnenkwam, maar exacte cijfers ontbreken', zegt Aurélie Waeterinckx, woordvoerder van de GBA. Was er een stijging in het aantal (B)CC-gevallen door het mailverkeer over corona? 'Dat weten we niet', aldus Waeterinckx. 'We hebben onvoldoende accuraat cijfermateriaal om dit te vergelijken met andere periodes.''(B)CC is een oud probleem dat al twintig jaar bestaat, maar niet weggaat', zegt Seyen. 'De BCC- en CC-functie hebben een bepaald doel, maar blijkbaar zijn er nog veel mensen die daar ongeletterd in zijn of onachtzaam.'Sensibilisering blijft nodig volgens psycholoog Lowet van het VVKP: 'Alle psychologen krijgen in hun basisopleiding een grondig onderricht in onze deontologie, maar het blijft nodig om erop te wijzen dat ze de privacy van patiënten moeten respecteren bij mailcontact. Zeker als mails, bijvoorbeeld voor een intake, gevoelige informatie bevatten.''Wij raden psychologen aan om een applicatie te installeren in hun mailprogramma om beveiligd mailverkeer mogelijk te maken. Een app zoals Zivver waarschuwt de psycholoog als die een mail met gevoelige informatie naar meerdere mensen zou sturen.' Marianne bouwde als cliënt zelf een veiligheid in: 'Ik heb een geanonimiseerd mailadres aangemaakt, dat ik nu zal gebruiken voor doktersafspraken en alle mailcontact waarbij ik mijn privacy belangrijk vind.' Ze gaat geen klacht neerleggen tegen haar huidige psycholoog en aanvaardde haar excuses. Desalniettemin overweegt Marianne een nieuwe therapeut te zoeken. 'Het gevoel om een psycholoog 100 procent te kunnen vertrouwen is heel belangrijk. Dat is nu weg.'De eigenaars van strandcabines in De Haan reageerden gemengd op hun privacy-inbreuk volgens ex-functionaris gegevensbescherming Dieter Van de Putte: 'Sommigen reageerden 'geen probleem', bij anderen klonk het 'dit mag eigenlijk niet'.' Klachten werden er ook in dit geval niet ingediend. * Marianne is een gefingeerde naam om privacyredenen.",De impact van mails in (B)CC: 'Vertrouwen in mijn psycholoog is geschonden'
5ee34437018e3597219fb423,https://www.nieuwsblad.be/cnt/dmf20200612_04989002,2020-06-12T05:21:19.000Z,"De organisatie van de Ronde van Burgos kampt met een luxeprobleem. De vijfdaagse rittenkoers start op 28 juli als een van de eerste van het seizoen. De WorldTour-ploegen staan bijgevolg in de rij om deel te nemen.\n\nVorig jaar maakten slechts vier WorldTour-formaties hun opwachting in Burgos. Movistar, Team Ineos, UAE Team Emirates en Team Dimension Data stonden aan de start van de lastige rittenkoers.\n\n“We hebben veertig teams die mee willen doen”, vertelt Ángel Carretón aan Burgos Deporte. “We zijn ervan overtuigd dat alle grote namen in Burgos gaan starten”, maakt de organisator zich sterk.\n\nDe Ronde van Burgos eindigt op 2 augustus met een etappe naar de Lagunas de Neila. Vorig jaar was Ivan Ramiro Sosa (Team Ineos) de eindwinnaar.",Iedereen wil naar de Ronde van Burgos: “40 ploegen hebben zich aangemeld”
5ee34438af73b6251bdea33d,https://www.standaard.be/cnt/dmf20200612_04989032,2020-06-12T07:15:00.000Z,"Klanten van Proximus krijgen speciale diensten van Belfius, en omgekeerd.\n\nDe telecomoperator Proximus en de bank Belfius haken hun wagonnetjes aan elkaar. De bedrijven kondigen vandaag een verregaand structureel partnership aan. Daarmee zal Belfius aan klanten van Proximus een ‘exclusief, innovatief en aantrekkelijk digitaal bankaanbod’ aanbieden. Wat dat concreet inhoudt, verduidelijken de beide bedrijven niet, alleen dat de samenwerking ‘digitaal, mobiel en cashless’ zal zijn. Omgekeerd kunnen klanten van Belfius een beroep doen op een specifiek aanbod van Proximus-diensten. Ook hier ontbreken concrete voorbeelden, maar volgens de bedrijven zal het gaan om ‘voordelen in content en diensten’, zoals mobiele data en een ‘VIP-ervaring’.\n\nKlanten zullen op dat aanbod kunnen intekenen ‘via de verschillende Belfius-verkoopkanalen’. Dat houdt wellicht in dat je in de toekomst een abonnement bij Proximus zult kunnen kopen in een bankkantoor van Belfius, via de Belfius-website, of de via de e-bankingapps.\n\nDe ceo van Belfius, Marc Rasière, spreekt over ‘een strategische samenwerking die uniek is in de wereld'. Proximus-topman Guillaume Boutin heeft het over ‘een alliantie tussen twee sterke, lokale merken, twee voorlopers in de Belgische economie, twee digital champions’.\n\nBelfius is een staatsbank, en Proximus is voor 56 procent in handen van de Belgische Staat. Hun samenwerkingsverband zou wel nog groen licht moeten krijgen van de bevoegde instanties. In de loop van de voormiddag organiseren ze een persconferentie om te plannen verder toe te lichten.",Proximus en Belfius werken samen
5ee34439d3de3813808d0e57,https://www.tijd.be/r/t/1/id/10232737,2020-06-12T05:07:35.000Z,"Het was geen geheim dat Belfius-CEO Marc Raisière al lang op een nauwere samenwerking met Proximus aasde.\n\nProximus-klanten krijgen toegang tot een speciaal voor hen ontwikkeld aanbod van Belfius, en vice versa.\n\nDe telecomoperator Proximus en de staatsbank Belfius kondigen vrijdagochtend een samenwerking van formaat aan. Beide overheidsbedrijven slaan de handen in elkaar om hun klanten naar elkaars digitale platformen te loodsen.\n\nProximus-klanten krijgen toegang tot een digitaal bankaanbod van Belfius, waarmee gezinnen volledig digitaal en cashloos kunnen bankieren. Het is niet duidelijk of het gaat om een aparte online bank met eigen merknaam.\n\nBankprofiel\n\nProximus ontwikkelt van zijn kant ook een speciaal pakket voor de Belfius-klant, dat rekening houdt met zijn bankprofiel. De bank belooft haar Belfius-app 'radicaal te vernieuwen' om dat mogelijk te maken. Mogelijke voordelen daar zijn er op het vlak van mobiele data of rond series, films of ander entertainment.\n\nBeide bedrijven geven later vrijdag meer details over hoe hun samenwerking en het aanbod er concreet zullen uitzien. De nieuwe producten zouden begin volgend jaar op de markt kunnen komen en zijn nog onder voorbehoud van de goedkeuring van de concurrentiewaakhond.\n\nHuwelijksvoorstel\n\nBelfius-CEO Marc Raisière zei eind 2017 al een 'huwelijksvoorstel' te hebben gedaan aan voormalig Proximus-CEO Dominique Leroy, maar die wees dat van de hand.\n\nHet is geen geheim dat Belfius-CEO Marc Raisière aasde op een nauwere samenwerking met de telecomoperator. Hij zei eind 2017 een 'huwelijksvoorstel' te hebben gedaan aan voormalig Proximus-CEO Dominique Leroy, maar die wees dat van de hand. Met opvolger Guillaume Boutin komt het dus wel tot een vrijage.\n\nRaisière zei in 2017 al 'synergieën' te zien tussen banken en telecomoperatoren. Proximus en Belfius zijn niet de enige bank en telecomoperator wereldwijd die in elkaars vaarwater komen. In Frankrijk nam Orange de bank Groupama Banque over en maakte daar de mobiele Orange Bank van.\n\nOpen banking\n\nDoor mee te gaan in de trend van ‘open banking’ hoopt Belfius klanten nauwer aan zich te binden en nieuwe inkomstenbronnen aan te boren\n\nNet als veel andere grootbanken zet Belfius al een tijdje zwaar in op niet-financiële diensten. Eerder deze maand zette de groep nog de achtervolging in op de zoekertjessite Immoweb door in zee te gaan met Immovlan. De bank had ook al een eigen zoekplatform voor klusjesdiensten in haar app geïntegreerd.\n\nDoor mee te gaan in die trend van ‘open banking’ hoopt Belfius klanten nauwer aan zich te binden en nieuwe inkomstenbronnen aan te boren, omdat de aanhoudend lage rente het klassieke verdienmodel van de banken op zijn kop heeft gezet.\n\nFacebook en Google\n\nOok Proximus zet in op lokale partnerschappen. In november vorig jaar lanceerde de telecomoperator nog My e-Press, waarmee Proximus-klanten de betalende abonneeartikelen van Het Laatste Nieuws (DPG Media) en Le Soir (Rossel) gratis konden lezen als deel van hun abonnement.\n\nNet voor Kerst ging Proximus ook in zee met Belfius-concurrent KBC. Klanten kunnen hun Proximus-factuur raadplegen via de KBC-app en wie een nieuw toestel koopt in een Proximus-winkel krijgt een kredietvoorstel van KBC. De deal met Belfius verandert vooralsnog niets aan de samenwerking met KBC, liet een woordvoerster van de bank en verzekeraar vrijdag verstaan.",Proximus en Belfius worden strategische partners
5ee3443b78c7c89a1b824276,https://www.knack.be/nieuws/belgie/onderzoek-naar-ethnic-profiling-bij-politie-moet-kunnen-maar-laten-we-dan-ook-afkomst-van-de-criminelen-bekijken/article-opinion-1608801.html,2020-06-12T07:24:06.000Z,"'Als links groots onderzoek naar 'ethnic profiling' bij politie wil, moet het als tegemoetkoming ook onderzoek aanvaarden naar de afkomst van criminelen', schrijft Vlaams Belang-voorzitter Tom Van Grieken, die zegt dat zijn partij in dat geval bereid is om onderzoek naar racial profiling te ondersteunen.\n\nDe stemmen voor een actieplan tegen 'etnisch profileren' bij de politie klinken luider en luider. Ik heb vertrouwen in de algemene integriteit van onze onze ordediensten, maar onze partij wil evenwel meer transparantie ondersteunen. We vragen wel eenzelfde tegemoetkominh aan de linkerzijde van het politieke spectrum. Ik ben ervan overtuigd dat het gros van onze agenten correct handelt. Onze politie heeft dus niets te vrezen, maar links moet dan ook rechtlijnig zijn en dataonderzoek over afkomst aanvaarden bij veroordelingen en gedetineerden.\n\nNaar aanleiding van aanhoudende protesten in de VS tegen brutaal politiegeweld na de dood van de zwarte Amerikaan George Floyd en ook wegens het 'succes' van grote protesten bij ons in Brussel, zien een aantal linkse organisaties zich geroepen om de strijdbijl op te graven tegen de politie. Specifiek tegen het 'etnisch profileren' dat er zou plaats vinden bij de politie: dat is het harder aanpakken en of veelvuldiger arresteren van verdachten op basis van hun huidskleur. De campagne gaat uit van 'the usual suspects' zoals het Minderhedenforum, Ligue des Droits Humains, MRAX, Amnesty International enzoverder. 'Campagne wil komaf maken met etnisch profileren van politie in ons land', titelt de site van VRT NWS.\n\nOnderzoek naar ethnic profiling moet kunnen, maar laten we dan ook afkomst van de criminelen bekijken.\n\nIn tijden waarin racisme al jaren strafbaar is verklaard en zeker vandaag bijzonder gevoelig is, zijn dat geen lichtzinnige beschuldigingen. Volgens Amnesty en co is het echter wel bewezen, al is het enige bewijsmateriaal dat men daarvoor aanlevert enkele anekdotische en/of anonieme getuigenissen. Ernstiger onderzoek van Comité P duidde er in het verleden wel al op dat zo'n overtredingen bestaan. Begrijp me dus niet verkeerd: Elke overtreding is er één te veel. Ik minimaliseer de ernst niet van zo'n machtsmisbruik. Wat ik echter weiger te doen is de gehele politie in ons land te diaboliseren en hen een motie van wantrouwen te geven. Zeker nadat ze dag in dag uit voor onze veiligheid en voor weinig loon en dank op de bres staan. Dan komen mijn haren recht. Dat is onrechtvaardig.\n\nMag er van ons dan niet meer transparantie komen? Wel ja, toch wel. Ik, en mijn partij met mij, vraag al jaren om politieagenten uit te rusten met 'body cams'. Dat zijn kleine camera's die op de schouders van de agenten worden geplaatst en die het doen en laten van 'onze jongens en meisjes' kunnen volgen wanneer ze op straat worden ingezet. Is er dan een vermoeden van machtsmisbruik? Een klacht over vermeend racisme? Een beschuldiging van politiebrutaliteit? Geen probleem, we raadplegen de beelden en straffen de schuldigen. En ja, wat het verleden betreft, van mij mag er ook best een statistisch onderzoek komen naar afgelopen arrestaties.\n\nMaar deze twee messen snijden langs beide kanten. Wie deze weg wil inslaan, moet ook de bestemming aanvaarden. Als de bodycams uitwijzen dat onze agenten veel meer worden beledigd, beschimpt, bespuugd of zelfs worden aangevallen dan omgekeerd; dan moet er eveneens hard worden opgetreden tegen de schuldigen. En een grootschalig statistisch onderzoek naar racial profiling betekent ook een duidelijk onderzoek naar de etnoculturele afkomst van verdachten en veroordeelde criminelen. Dat is iets waar wij al langer vragende partij voor zijn, maar waar links, en in het bijzonder Franstalig links, al jaren voor op de rem staat. Dus ja, openheid en transparantie, heel graag, maar ook intellectuele eerlijkheid. Want de antwoorden van deze statistische openheid kan wel eens voor 'an inconvenient truth' gaan zorgen. Ongemakkelijk voor georganiseerd links tenminste.\n\nWat weten we nu al?\n\nWe weten immers dat 44 procent van onze gedetineerden niet de Belgische nationaliteit heeft. Dat is dan ook meteen de enige identiteitsinfo die we mogen weten. We weten dus niks over allochtone criminelen met de Belgische nationaliteit. In Nederland en andere landen in het Westen waar men zo'n onderzoekstaboes al lang heeft laten varen zijn er echter grote disproportionele verschillen ontdekt, die nog steeds zeer hardnekkig aanwezig zijn als men filtert op sociaal-economische status (de criminaliteit onder jongvolwassen Nederlandse Marokkanen ligt zo bijna drie keer zo hoog als onder vergelijkbare Turkse Nederlanders).\n\nDe jongeren die je op de televisie ziet rellen en plunderen, vallen tussen twee stoelen. Ze behoren noch tot de Vlaamse noch nog tot de Marokkaanse, Algerijnse, Ghanese, noem maar op... identiteit. Deze kinderen van de multiculturaliteit bezorgen onze maatschappij veel problemen, maar ze zijn er zelf ook de dupe van. Het zijn de 'lost boys' van onze tijd, jongens en jongemannen met weinig perspectief. En onze linkse politiek geeft hen nog minder perspectief.\n\nWel wordt hun situatie gerecupereerd en wordt er door bepaalde krachten een soort van 'identity politics for minorities' gevoerd, wat zelfs door Dyab Abou Jahjah recent nog doorprikt werd. Het resultaat is dat bevolkingsgroepen tegen elkaar opgezet worden omdat het ressentiment over hun situatie aangewakkerd wordt tot een fel brandende haat jegens onze politie en onze maatschappij.\n\nDe lessen die dus zullen te trekken zijn uit het invoeren van body cams en etnocultureel data-onderzoek bij arrestaties en veroordelingen zullen dan ook allicht weinig anders zijn dan in Europa. Gezien ons falend integratiebeleid kan het misschien wel zelfs nog eens erger uitvallen. Hoe kan het ook anders?\n\nAls morgen links dus krijgt wat het eist, moet het ook langs de andere kant tegemoet komen, en een aantal dogma's laten varen. Zo krijgen nieuwkomers de plicht, maar ook het privilege, om hier écht thuis te horen. Zo geven we onze 'lost boys' wél perspectief. We zijn immers allen beter af in een Vlaamse samenleving. Zowel allochtoon als autochtoon. En dat is maar goed ook, want we staan allemaal voor dezelfde uitdaging. Samen uit, samen thuis in Vlaanderen.\n\nDe stemmen voor een actieplan tegen 'etnisch profileren' bij de politie klinken luider en luider. Ik heb vertrouwen in de algemene integriteit van onze onze ordediensten, maar onze partij wil evenwel meer transparantie ondersteunen. We vragen wel eenzelfde tegemoetkominh aan de linkerzijde van het politieke spectrum. Ik ben ervan overtuigd dat het gros van onze agenten correct handelt. Onze politie heeft dus niets te vrezen, maar links moet dan ook rechtlijnig zijn en dataonderzoek over afkomst aanvaarden bij veroordelingen en gedetineerden. Naar aanleiding van aanhoudende protesten in de VS tegen brutaal politiegeweld na de dood van de zwarte Amerikaan George Floyd en ook wegens het 'succes' van grote protesten bij ons in Brussel, zien een aantal linkse organisaties zich geroepen om de strijdbijl op te graven tegen de politie. Specifiek tegen het 'etnisch profileren' dat er zou plaats vinden bij de politie: dat is het harder aanpakken en of veelvuldiger arresteren van verdachten op basis van hun huidskleur. De campagne gaat uit van 'the usual suspects' zoals het Minderhedenforum, Ligue des Droits Humains, MRAX, Amnesty International enzoverder. 'Campagne wil komaf maken met etnisch profileren van politie in ons land', titelt de site van VRT NWS. In tijden waarin racisme al jaren strafbaar is verklaard en zeker vandaag bijzonder gevoelig is, zijn dat geen lichtzinnige beschuldigingen. Volgens Amnesty en co is het echter wel bewezen, al is het enige bewijsmateriaal dat men daarvoor aanlevert enkele anekdotische en/of anonieme getuigenissen. Ernstiger onderzoek van Comité P duidde er in het verleden wel al op dat zo'n overtredingen bestaan. Begrijp me dus niet verkeerd: Elke overtreding is er één te veel. Ik minimaliseer de ernst niet van zo'n machtsmisbruik. Wat ik echter weiger te doen is de gehele politie in ons land te diaboliseren en hen een motie van wantrouwen te geven. Zeker nadat ze dag in dag uit voor onze veiligheid en voor weinig loon en dank op de bres staan. Dan komen mijn haren recht. Dat is onrechtvaardig.Mag er van ons dan niet meer transparantie komen? Wel ja, toch wel. Ik, en mijn partij met mij, vraag al jaren om politieagenten uit te rusten met 'body cams'. Dat zijn kleine camera's die op de schouders van de agenten worden geplaatst en die het doen en laten van 'onze jongens en meisjes' kunnen volgen wanneer ze op straat worden ingezet. Is er dan een vermoeden van machtsmisbruik? Een klacht over vermeend racisme? Een beschuldiging van politiebrutaliteit? Geen probleem, we raadplegen de beelden en straffen de schuldigen. En ja, wat het verleden betreft, van mij mag er ook best een statistisch onderzoek komen naar afgelopen arrestaties.Maar deze twee messen snijden langs beide kanten. Wie deze weg wil inslaan, moet ook de bestemming aanvaarden. Als de bodycams uitwijzen dat onze agenten veel meer worden beledigd, beschimpt, bespuugd of zelfs worden aangevallen dan omgekeerd; dan moet er eveneens hard worden opgetreden tegen de schuldigen. En een grootschalig statistisch onderzoek naar racial profiling betekent ook een duidelijk onderzoek naar de etnoculturele afkomst van verdachten en veroordeelde criminelen. Dat is iets waar wij al langer vragende partij voor zijn, maar waar links, en in het bijzonder Franstalig links, al jaren voor op de rem staat. Dus ja, openheid en transparantie, heel graag, maar ook intellectuele eerlijkheid. Want de antwoorden van deze statistische openheid kan wel eens voor 'an inconvenient truth' gaan zorgen. Ongemakkelijk voor georganiseerd links tenminste.We weten immers dat 44 procent van onze gedetineerden niet de Belgische nationaliteit heeft. Dat is dan ook meteen de enige identiteitsinfo die we mogen weten. We weten dus niks over allochtone criminelen met de Belgische nationaliteit. In Nederland en andere landen in het Westen waar men zo'n onderzoekstaboes al lang heeft laten varen zijn er echter grote disproportionele verschillen ontdekt, die nog steeds zeer hardnekkig aanwezig zijn als men filtert op sociaal-economische status (de criminaliteit onder jongvolwassen Nederlandse Marokkanen ligt zo bijna drie keer zo hoog als onder vergelijkbare Turkse Nederlanders). De jongeren die je op de televisie ziet rellen en plunderen, vallen tussen twee stoelen. Ze behoren noch tot de Vlaamse noch nog tot de Marokkaanse, Algerijnse, Ghanese, noem maar op... identiteit. Deze kinderen van de multiculturaliteit bezorgen onze maatschappij veel problemen, maar ze zijn er zelf ook de dupe van. Het zijn de 'lost boys' van onze tijd, jongens en jongemannen met weinig perspectief. En onze linkse politiek geeft hen nog minder perspectief. Wel wordt hun situatie gerecupereerd en wordt er door bepaalde krachten een soort van 'identity politics for minorities' gevoerd, wat zelfs door Dyab Abou Jahjah recent nog doorprikt werd. Het resultaat is dat bevolkingsgroepen tegen elkaar opgezet worden omdat het ressentiment over hun situatie aangewakkerd wordt tot een fel brandende haat jegens onze politie en onze maatschappij. De lessen die dus zullen te trekken zijn uit het invoeren van body cams en etnocultureel data-onderzoek bij arrestaties en veroordelingen zullen dan ook allicht weinig anders zijn dan in Europa. Gezien ons falend integratiebeleid kan het misschien wel zelfs nog eens erger uitvallen. Hoe kan het ook anders? Als morgen links dus krijgt wat het eist, moet het ook langs de andere kant tegemoet komen, en een aantal dogma's laten varen. Zo krijgen nieuwkomers de plicht, maar ook het privilege, om hier écht thuis te horen. Zo geven we onze 'lost boys' wél perspectief. We zijn immers allen beter af in een Vlaamse samenleving. Zowel allochtoon als autochtoon. En dat is maar goed ook, want we staan allemaal voor dezelfde uitdaging. Samen uit, samen thuis in Vlaanderen.","'Onderzoek naar ethnic profiling bij politie moet kunnen, maar laten we dan ook afkomst van de criminelen bekijken'"
5ee37c7946f81632c5a1e5b9,https://www.tijd.be/r/t/1/id/10232821,2020-06-12T12:32:50.000Z,"De verrassende samenwerking tussen Belfius en Proximus zet nog eens in de verf hoe koortsachtig banken vat proberen te krijgen op de data van hun klanten en nieuwe inkomstenbronnen proberen aan te boren. ‘Over een jaar of twee sluiten banken ook over de landsgrenzen heen zulke allianties.’\n\nEen eigen mobiele bank, disruptieve ecosystemen, digitale platformen, innovatieve aanbiedingen. Het persbericht dat Belfius en Proximus vrijdag uitstuurden over hun strategische samenwerking scoort hoog in een buzzwordbingo in de financiële sector.\n\nBegin volgend jaar brengen Belfius en Proximus samen een nieuwe mobiele bank op de markt die de strijd moet aangaan met snel groeiende digitale bankenbestormers zoals het Duitse N26 of het Britse Revolut. Tegelijk krijgen de Belfius-klanten dankzij de strategische samenwerking een telecomaanbod op maat, beloofde de bank vrijdag.\n\nSchermvullende weergave Belfius-CEO Marc Raisière en Proximus-topman Guillaume Boutin noemen hun samenwerking een Europese primeur. ©Photo News\n\nVolgens Belfius-topman Marc Rasière, immer de enthousiaste marketeer, is de deal die Proximus en Belfius vrijdag aankondigden een Europese primeur. ‘Dat soort uitlatingen laat ik maar best voor de rekening van Raisière’, zegt Bjorn Cumps, professor financiële innovatie aan de Vlerick Business School. ‘Maar dat twee spelers van dit formaat zo’n verregaande strategische samenwerking aankondigen zie je natuurlijk niet elke dag. Het moet echt op het hoogste niveau klikken vooraleer zoiets lukt.’\n\nOpen banking\n\nHet is zoals in ‘Lord of the Rings’. Daar gaat het over ‘Eén ring om allen te regeren’. Bij Belfius en andere grootbanken mag je die ring vervangen door een app. Bjorn Cumps Professor Vlerick Business School\n\nEnkele jaren geleden was het nagenoeg ondenkbaar dat je voor iets anders dan een woonkrediet, spaarrekening of belegging aanklopte bij je huisbank. Intussen lijkt zowat iedere groep wel een extra service aan te bieden: BNP Paribas Fortis werkt samen met Touring mobiliteitsoplossingen uit, KBC maakt het mogelijk treintickets en parkeerplaatsen te betalen met de app,\n\nVanwaar die openheid? ‘\n\nDe invoering van PSD2, de nieuwe Europese betaalwet die ook niet-financiële spelers onder voorwaarden toegang geeft tot betaalgegevens van klanten, was een belangrijke katalysator voor die trend van ‘open banking’’, zegt Cumps. ‘Het deed banken plots beseffen dat hun klanten niet louter geïnteresseerd zijn in woonkredieten en betaaldiensten. Om daar beter op in te spelen, gaan banken nu op zoek naar externe partners.'\n\nMeer volumes nodig\n\nTegelijk zet de ultralage rente het traditionele verdienmodel van de banken onder druk. ‘Omdat de marges zo zwaar onder druk staan, zoeken banken manieren om hun volumes te vergroten en proberen ze nieuwe inkomsten aan te boren. Dat proberen ze te doen door grote platformen uit te bouwen waar ze andere diensten aan kunnen koppelen. Op die manier kunnen ze klanten beter aan zich binden en krijgen ze ook meer data ter beschikking over wat die klant wil. Het is zoals in ‘Lord of the Rings’. Daar gaat het over ‘Eén ring om allen te regeren’. Bij Belfius en andere grootbanken mag je die ring vervangen door een app.’",'Belfius beleeft zijn Lord of the Rings-moment'
5ee37c7bb7679e053238dc61,https://www.knack.be/nieuws/boeken/jaag-je-ploeg-over-de-botten-van-de-doden-van-olga-tokarczuk-astrologie-voor-gevorderden/article-opinion-1609037.html,2020-06-12T08:05:06.000Z,"In de zopas in het Nederlands verschenen detectiveroman 'Jaag je ploeg over de botten van de doden' geeft Nobelprijswinnares Olga Tokarczuk een ecofeministische draai aan het inmiddels platgetreden 'wraak-van-de-natuur'-thema.\n\n\n\n...\n\nHet is een beproefde aanpak in nogal wat ecologisch geïnspireerde boeken, films en series: na de zoveelste opstoot van menselijke eigenwaan en hoogmoed is het de natuur die onverbiddelijk terugslaat en het mensdom op zijn plaats zet. In haar zopas in het Nederlands verschenen detectiveroman Jaag je ploeg over de botten van de doden (Poolse uitgave uit 2009) geeft Olga Tokarczuk (1962) een ecofeministische draai aan dat inmiddels platgetreden 'wraak-van-de-natuur'-thema. De Nobelprijswinnares doet dit bij monde van Janina Duszejko, een vrouwelijke ingenieur op rust die haar oude dag slijt in een onherbergzame uithoek van de Sudeten, pal op de grens tussen Polen en Tsjechië. Als in Duszejko's onmiddellijke omgeving de ene na de andere jager in verdachte omstandigheden het loodje legt, ontwaart de zelfverklaarde dierenrechtenactiviste hierin de hand (of beter: de poot) van het opgejaagde wild. In wat al snel de contouren aanneemt van een onbetrouwbare vertelling, neemt Duszejko de lezer op sleeptouw in haar zoektocht naar de ware toedracht en maakt ze diezelfde lezer meteen ook deelachtig aan haar idiosyncratische mens- en wereldbeeld. Dat vrouwen en dieren in haar ogen één en dezelfde strijd voeren, blijkt uit de verbeten wijze waarop ze telkens weer fulmineert tegen het machismo van het lokale jagersgild (dat voornamelijk uit besnorde bullebakken met losse handjes lijkt te bestaan). Gelukkig lopen er ook sympathiekere exemplaren in het verhaal rond en het hoeft wellicht niet te verbazen dat zij zich wel - ondanks aanvankelijk voorbehoud - aan Duszejko's zijde scharen.Die reserves hebben ten dele te maken met het andere stokpaardje van de bevlogen ik-vertelster, namelijk haar verregaande fascinatie voor alles wat 'Horoscopen' en 'Astrologie' betreft (termen die, zoals een aantal andere sleutelwoorden in Duszejko's betoog, steevast met een hoofdletter worden geschreven). Denk bij 'Astrologie' evenwel niet aan de zinledige (want nietszeggende) horoscooptekstjes die je in de gespecialiseerde weekbladpers kunt lezen. Gewapend met geboortedata en een planetair tabellenboek slaat de wetenschappelijk getrainde Duszejko zelf aan het rekenen en steekt ze af en toe (zo bevroedt de argwanende lezer al snel) een handje toe om haar gesofisticeerde calculaties te doen kloppen. Dat de bijwijlen drammerige vertelster dan toch de nodige sympathie weet op te wekken met haar op astrologisch drijfzand gebouwde reflecties, heeft veel te maken met de zelfrelativerende en droogkomische toon die ze te pas en te onpas aanslaat. Neem bijvoorbeeld de scène waarin Duszejko door de lokale politie over de seriemoorden ondervraagd wordt en ze en passant de naam Emanuel Swedenborg (1688-1772) laat vallen. Duszejko's beschrijving van het knullige politieverhoor eindigt heel sec met de opmerking dat een van de overijverige agenten de naam van de illustere achttiende-eeuwse Zweedse mysticus in zijn boekje noteert. Kennelijk heeft de speurder in kwestie net iets te veel Nordic noir gekeken (en net iets te weinig boeken gelezen).Kosmische catastrofeDe schijnbaar terloopse verwijzing naar Swedenborg legt meteen ook de dubbele insteek van Tokarczuks boek bloot. Enerzijds zou je haar eenmalige uitstap naar het populaire format van de whodunit een vingeroefening in het schrijven van makkelijk verteerbare genreliteratuur kunnen noemen (toch zeker als je dit werk vergelijkt met de monumentale Jacobsboeken die vijf jaren later zouden volgen). Anderzijds kun je niet om de vaststelling heen dat deze lichtvoetig geschreven ecothriller evenzeer een staalkaart biedt van de thema's die Tokarczuks oeuvre vanaf het prille begin beheersen. Zo knoopt de setting van de roman (Pools-Tsjechisch grensgebied dat voorheen Duits was) niet alleen aan bij haar lichte weerzin tegen alles wat neigt naar monocultuur en etnocentrisch nationalisme, maar wordt diezelfde Silezische locatie ook ingezet om het artificiële karakter van alle mogelijke afbakeningen en afscheidingen - niet het minst die tussen mens en dier - aan de kaak te stellen. Een van de mannelijke nevenpersonages - een sympathieke dermatoloog uit het Midden-Oosten die luistert naar de naam Ali - lijkt met zijn nomadische levensstijl ('altijd in beweging') dan weer rechtstreeks weggelopen uit Tokarczuks met de International Booker Prize bekroonde mozaïekvertelling De rustelozen (Poolse uitgave uit 2007). Maar wellicht het markantst - en hier komt de naam Swedenborg weer tevoorschijn - is de in gnostische symboliek gedrenkte kosmologie die Tokarczuk bij monde van de 'gekke oude vrouw' Duszejko in gedoseerde porties aan de lezer presenteert. Een rode draad in dat betoog is de stellige overtuiging dat de wereld niet het werk van een 'goede God' is, maar het resultaat van een 'kosmische Catastrofe':De grootste dingen liggen natuurlijk besloten in de allerkleinste. Geen twijfel mogelijk. Nu ik dit schrijf, ligt de planetaire configuratie, en zelfs de hele Kosmos op tafel. Een thermometer, een munt, een aluminium lepel en een aardewerken mok. Een sleutel, een mobiele telefoon, papier en een pen. En een grijze haar van mij, waarvan de atomen de herinneringen bewaren aan de oorsprong van het leven, aan de kosmische Catastrofe, die het begin van de wereld was.Het hiermee samenhangende dualisme lichaam-ziel blijft in Duszejko's pessimistische wereldbeeld evenwel niet beperkt tot de mens, maar lijkt zowat alles te omvatten wat ten gevolge van 'de Val' een materieel omhulsel heeft gekregen (inclusief fauna en flora). In het verlengde daarvan wordt het ondermaanse bestaan meer dan eens vergeleken met een in 'grijs Schemerdonker' gehulde 'Gevangenis' waarin pijn en lijden de dienst uitmaken. Zelf gaat Duszejko - wier familienaam afgeleid is van 'dusza', het Poolse woord voor 'ziel' - ook onder allerhande fysieke 'Kwalen' gebukt:Soms heb ik het idee dat ik eigenlijk alleen uit ziektesymptomen besta, dat ik een fantoomben, opgebouwd uit pijn. Wanneer ik me geen raad weet met mezelf, verbeeld ik me dat ik op mijn buik, van mijn hals tot mijn kruis, een rits heb en dat ik die langzaam openmaak, van boven naar beneden. En dan trek ik mijn armen uit mijn armen, mijn benen uit mijn benen, enhaal ik mijn hoofd uit mijn hoofd. Als ik mezelf uit mijn lichaam heb gehaald, valt het van me af als oude kleren. Ik ben kleiner en fijn, bijna doorzichtig. Ik heb een lichaam als een Kwal, wit, melkachtig, fosforescerend.Elders in het boek zet de vertelster haar negatieve kijk op de stoffelijke wereld nog kracht bij door de gekerkerde ziel te vergelijken met een 'vonk', een van de sleutelbegrippen in de gnostische kosmogonie en heilsleer. In Duszejko's ecofeministische visie is het net de alomtegenwoordigheid van pijn, ziekte en verval die de mens tot nederigheid en mededogen zou moeten aansporen en zou moeten verhinderen dat hij zichzelf boven de natuur verheft en die natuur nog meer te doet lijden. Blake en Mi?oszDe meest prominente connectie met de gnostische traditie vormt in Tokarczuks boek de Engelse dichter en graficus William Blake (1757-1827), uit wiens (diervriendelijke) werk Duszejko overvloedig citeert. Dat de romantische Blake - in zijn tijd een fervent bestrijder van het mechanistische wereldbeeld dat voortvloeide uit de wetenschappelijke ontdekkingen van Isaac Newton (1643-1727) - als een soort literaire en intellectuele patroon voor Duszejko lijkt te fungeren, zorgt er meteen ook voor dat haar astrologische escapades en speculaties (of Theorieën en Visioenen, zoals ze die zelf noemt) een aura van geloofwaardigheid verkrijgen (of in ieder geval minder 'gek' overkomen). Als we de prominente rol van Blake in Tokarczuks roman literair-historisch zouden willen duiden, dan lijkt het niet onwaarschijnlijk dat de schrijfster zich althans ten dele heeft laten inspireren door het werk van die andere Poolse Nobelprijswinnaar, de dichter en essayist Czes?aw Mi?osz (1911-2004). Drie jaar voordat hij door de Zweedse Academie bekroond zou worden, pakte de naar de VS uitgeweken Mi?osz uit met The Land of Ulro (1977), een doorwrochte essaybundel die hij zelf beschouwde als zijn 'geestelijke autobiografie'. Het boek draait in belangrijke mate rond het werk van zijn spirituele leermeesters, in het bijzonder de eerder vermelde Swedenborg en Blake. Wat Mi?osz daarbij in het bijzonder fascineert, is beider onorthodoxe kijk op het christelijke concept van de incarnatie: Gods menswording is niet begonnen met de geboorte van Christus, maar vangt eigenlijk al aan op het ogenblik van de schepping, die de proporties aanneemt van een 'kosmische kruisiging' (en dus meteen ook de kiem van de verlossing in zich draagt). Los van de vraag of de op en top antropocentrische Mi?osz überhaupt gelukkig zou zijn met de manier waarop 'ecofeministe' Duszejko een aantal van die ideeën radicaal naar haar hand zet, legt de vergelijking met Mi?osz' The Land of Ulro een essentieel aspect van Tokarczuks schrijverschap (en haar literaire triomfen) bloot. Terwijl een auteur als Mi?osz eerder geboekt staat als een writer's writer (bij ons van grote invloed op bijvoorbeeld Willem Jan Otten), slaagt Tokarczuk er net in om 'moeilijke' thema's te vertalen naar verhaalvormen (of genreformats, zoals in het geval van dit boek) die ook voor een breder publiek behapbaar en verteerbaar zijn.Kris Van Heuckelom",'Jaag je ploeg over de botten van de doden' van Olga Tokarczuk: Astrologie voor gevorderden
5ee37c7fb7679e053238dc65,https://www.tijd.be/r/t/1/id/10232794,2020-06-12T10:18:27.000Z,"De beurs van Madrid valt in handen van de Zwitserse beursuitbater SIX Swiss Exchange. Het is de eerste overname voor de Zwitserse einzelgänger die de Europese veroveringstocht van Euronext doorkruist.\n\nMadrid en Zürich zijn het nieuwe\n\nodd couple in het Europese beurslandschap. De Zwitserse beursuitbater SIX Swiss Exchange legt de hand op de Madrileense beurs BME (Bolsas y Mercados Espagnoles). De Zwitsers tasten diep in de buidel en tellen 32,98 euro neer per aandeel, een premie van 30 procent op de koers van medio november toen het overnamebod bekend raakte. De deal waardeert BME op 2,8 miljard euro.\n\nDoor de overname ontstaat Europa's derde grootste beursuitbater gemeten naar omzet en handelsvolume. De beurzen van Zürich en Madrid waren lid van het steeds kleinere clubje einzelgängers in Europa die nog niet tot een grotere groep behoorden.\n\nMet zijn bod, dat analisten als 'riant' omschreven, hield SIX Euronext op afstand.\n\nMet zijn bod, dat analisten als 'riant' omschreven, hield SIX een machtige concurrent op afstand. Euronext had ook zijn oog laten vallen op de Spaanse beurs. De uitbater van de beurzen van Brussel, Amsterdam en Parijs heeft het al langer gemunt op kleinere Europese beurzen: het won vorig jaar nog de biedstrijd rond de beurs van Oslo van Nasdaq. Toen de Zwitsers midden november vorig jaar hun genereuze bod deden, gooide Euronext al snel de handdoek.\n\nEuronext zou wel nog geïnteresseerd zijn in de beurs van Milaan, mocht de eigenaar London Stock Exchange (LSE) beslissen de afdeling te verkopen om de overname van datagroep Refinitiv goedgekeurd te krijgen. Ook de solobeurzen van Boedapest, Athene en Warschau behoren tot de mogelijke prooien.\n\nDijsselhof\n\nSchermvullende weergave Jos Dijsselhof - CEO van SIX Swiss Exchange ©rv\n\nOpmerkelijk aan deze overnamestrijd is dat SIX sinds eind 2017 geleid wordt door de Nederlander Jos Dijsselhof, die eerder operationeel directeur was bij Euronext Amsterdam. Hij viel toen ook geregeld in als interim-CEO. Dijsselhof hamerde in het verleden vaak op de nood aan consolidatie en een verbreding van het aanbod om te groeien in tijden van lagere inkomsten en weinig beursnieuwkomers.\n\nMogelijk trok de belofte op onafhankelijkheid de Spaanse uitbater over de streep. BME zou zijn beursnotering op zijn eigen beurstabellen in Madrid behouden. SIX is niet beursgenoteerd. Het is in handen van een consortium van internationale banken en investeringsfondsen.",Solobeurs Zürich wint overnamejacht op Spaanse beurs
5ee3b4b74258ac82f73a9d1f,https://vrtnws.be/p.0n4x1DkQe,2020-06-12T15:45:08.000Z,"Het forensisch team van de KU Leuven onderzoekt nu die menselijke resten, maar het zal niet eenvoudig zijn de doodsoorzaak te bepalen. Joris Vranken van de KU Leuven: “Als we een slachtoffer vinden, moeten we dat kunnen vergelijken op basis van de tandgegevens of op basis van een DNA-staal. Als we enkel maar een stukje van het skelet krijgen, dan kunnen we wel zeggen of het een man of een vrouw is, wat de leeftijd is, de lichaamsbouw of de lengte.”\n\nHet bepalen van de doosoorzaak of de identiteit van de persoon is niet zo eenvoudig op basis van enkele beenderen. Joris Vranken: “We moeten dan de gegevens vergelijken met die uit de databank van vermiste personen. Als een slachtoffer nooit opgegeven is als vermist, dan is het zeer moeilijk om de identiteit te bepalen.""",Beenderen in Bree afkomstig van persoon die waarschijnlijk langer dan 20 jaar dood is
5ee3b4be4258ac82f73a9d42,https://www.tijd.be/r/t/1/id/10232926,2020-06-12T16:19:01.000Z,"Het Zweedse bedrijf Atlas Copco investeert de komende jaren 15 miljoen euro per jaar in de renovatie van zijn fabriek in Antwerpen. Die wordt 'slim'. 'Daarom hebben we 5G-internet nodig.'\n\nDe Zweedse industriële groep Atlas Copco investeert opnieuw in zijn fabriek in Wilrijk bij Antwerpen. De komende jaren pompen de Zweden jaarlijks 15 miljoen euro in hun Belgische vestiging. Het bedrijf wil niet kwijt hoe lang het investeringsprogramma loopt.\n\n300 Jobs Sinds 2018 vloeide 35 miljoen euro naar de fabriek in Antwerpen. Er kwamen daardoor 300 jobs bij.\n\nAtlas Copco investeert al jaren in zijn Belgische vestiging. Sinds 2018 vloeide 35 miljoen euro naar Antwerpen. Er kwamen 300 jobs bij. Atlas Copco vernieuwde een kwart van de machines van de fabriek, die compressoren maakt.\n\n'Nu vernieuwen we de overige 75 procent', zegt Wouter Ceulemans, de directeur van de compressorentak van Atlas Copco. 'Hoeveel mensen we aannemen, is niet duidelijk. De coronacrisis strooit roet in het eten, waardoor er tijdelijk een aanwervingsstop is. Maar het is zeker de bedoeling nieuwe mensen aan te nemen, want ook de capaciteit van de fabriek wordt groter. Hoeveel groter is moeilijk te zeggen, maar het is toch een uitbreiding van betekenis.'\n\nAutomatiseren\n\nDe site in Wilrijk wordt een slimme fabriek. 'Daarmee bedoelen we dat we ze verder automatiseren', zegt Ceulemans. 'Maar we gaan onze machines ook met elkaar verbinden, zodat ze autonomer kunnen werken en op basis van data. Zo kunnen we nog efficiënter en productiever worden.'\n\nDe komende maanden moet België knopen doorhakken over 5G. Wouter Ceulemans Directeur compressorentak Atlas Copco\n\nDaarvoor rekent Atlas Copco op 5G, supersnel mobiel internet van de nieuwe generatie. Maar 5G komt niet van de grond in België door geruzie tussen de deelstaten en omdat sommige mensen zich zorgen maken over de impact van 5G op de gezondheid. 'Wij werken momenteel samen met de telecomoperator Orange en het hardwarebedrijf Ericsson en dat gaat voorlopig prima', zegt Ceulemans. 'Maar de komende maanden moet België knopen doorhakken over 5G.'\n\nAl kan het project van Atlas Copco ook zonder 5G. 'We hebben het jaren zonder 5G gedaan, maar het is nodig de loonkosten onder controle te houden en daarom moeten we kunnen innoveren.'\n\nOpleiding\n\nDe Vlaamse overheid investeert 2 miljoen euro in de opleiding van het personeel. Atlas Copco zelf investeert 10 miljoen euro in opleidingen. De nieuwe machines vergen extra vaardigheden.",Zweden investeren miljoenen in Wilrijkse Atlas Copco-fabriek
5ee3ecff368b06b10298feed,https://www.tijd.be/r/t/1/id/10232950,2020-06-12T17:36:01.000Z,"De coronazorgen zijn niet voorbij en Donald Trump heeft nog altijd een kans om in het Witte Huis te blijven, zegt expert geopolitieke risico’s Ian Bremmer.\n\nNormaal reist Ian Bremmer vrijwel non-stop de planeet rond, om ter plekke te zien vanwaar de politieke wind waait. Zo bouwde hij de voorbije twintig jaar een indrukwekkende carrière uit met zijn kennis van geopolitieke risico’s. Maar de voorbije maanden zat ook hij thuis, in New York City, met het wereldnieuws dat almaar dichter bij hem komt. Want tegen de achtergrond van de coronacrisis en de Black Lives Matter-protesten naderen ook de Amerikaanse presidentsverkiezingen. Binnen twintig weken weten we of Donald Trump in het Witte Huis blijft of niet.\n\nBremmer denkt eerder van niet. ‘Er zijn de voorbije week verbazend veel nieuwe banen bijgekomen, maar de werkloosheid zal in november niet onder 10 procent gezakt zijn. De economische krimp zal dan nog altijd tussen 6 en 8 procent bedragen. Voeg daaraan toe dat Trump met zijn harde aanpak van de Black Lives Matter-protesten veel onafhankelijke kiezers in het centrum heeft weggejaagd. In de peilingen heeft hij nu de steun van 42 procent van de Amerikanen. Ik denk dat dat zal dalen tot een cijfer in de dertig.’\n\n\n\nIs het een gelopen wedstrijd?\n\nIan Bremmer: ‘Neen. Dat komt omdat Trump zich door niets laat tegenhouden en niet veel mensen in zijn partij dat zelfs proberen. Zag je zijn tweet over die 75-jarige man die door de politie omver werd geduwd en wellicht hersenschade heeft? Trump suggereerde dat hij een acteur was. Dat is waanzinnig. Maar niet één Republikeins parlementslid reageerde daarop.’\n\n\n\n‘Heb je gezien hoe chaotisch de voorverkiezingen in de staat Georgia deze week waren? Was dat gebeurd in de voormalige Sovjetstaat Georgië, dan hadden we internationale waarnemers gestuurd.’\n\n\n\nDat maakt dat deze campagne uitzonderlijk smerig wordt?\n\nBremmer: ‘Ik denk dat Trump bereid is heel ver te gaan om te verhinderen dat de verkiezingen eerlijk verlopen. Ik hou er rekening mee dat we op de verkiezingsdag niet weten wie de president is, omdat de uitslag betwist wordt voor de rechtbank.’\n\n\n\nIan Bremmer: ‘De Iranezen staan onder grote druk. Iran is gevaarlijk.’ © Stephen Voss/ID photo agency\n\nBestaat de kans dat Trump een bliksemafleider zoekt in een hernieuwd conflict met China of Europa?\n\nBremmer: ‘Met China is dat zeker mogelijk. We verwijten de Chinezen dat ze het coronavirus in het prille begin verdoezeld hebben. Hoe meer we daarover te weten komen, hoe meer dat ook lijkt te kloppen.’\n\n\n\n‘Elke Amerikaanse president zou China daarop aanspreken. Dus ik verwijt Trump zo’n reactie niet. Alleen is hij er strijdvaardiger dan anderen in. Er is geen vertrouwen meer en beide kanten naderen een confrontatie. Naarmate de verkiezingen naderen, acht ik de kans groter dat dat conflict met China losbarst.’\n\n\n\nDraait het daarbij vooral om de macht over technologie?\n\nBremmer: ‘Het gevecht om technologie is het belangrijkste. De globalisering stopt voor elk product met een chip erin. In een klassieke handelsoorlog kan je nog altijd alle havens ter wereld gebruiken, zolang je het douanetarief betaalt. Het is anders wanneer je een datasysteem bouwt, met controle vanuit de cloud. Dan moet iedereen een kant kiezen door een product te kopen. Je verliest de verbinding tussen die twee economische machten.’\n\n\n\nEen van de gevaren van de coronacrisis is dat we vergeten dat er ook andere geopolitieke risico’s zijn. Wat staat op uw radar, behalve de VS en China?\n\nBremmer: ‘Laat me eerst zeggen dat mijn zorgen over corona groot blijven. Ik ben er niet zeker van dat het virus in de VS voorbij is. De curve plafonneert, wat betekent dat er nog altijd veel doden en besmettingen bijkomen. Ik maak me bovendien zorgen over een tweede golf in de herfst. Ik weet niet of de overheid nog in staat zal zijn, vlak voor de verkiezingen, te beslissen over economische steun. Ik weet niet of ze in staat zal zijn een tweede lockdown te laten naleven. Maar mijn allergrootste bezorgdheid is over de ontwikkelingslanden.’\n\n\n\nWaarom?\n\nBremmer: ‘In China zag de curve eruit als een berg: snel omhoog en snel omlaag. In de VS en in Europa ziet de curve eruit als een tsunami, die maar traag afneemt. In de rest van de wereld ziet ze eruit als een raket die opstijgt. En dan kennen we nog niet eens de echte cijfers, omdat er nauwelijks wordt getest. Die landen slagen er vaak niet in social distancing te laten naleven. Ze hebben niet de welvaartsstaat met uitkeringen en sociale voorzieningen om mensen lang thuis te houden.’\n\n\n\nDus er komt een catastrofe aan?\n\nBremmer: ‘Het dodental wordt misschien niet erger dan in de VS of Europa. Dat komt omdat in die landen veel meer jonge mensen leven. In Nigeria is de helft van de bevolking jonger dan 18.’\n\n\n\n‘Er zijn andere problemen. De premier van Pakistan, Imran Khan, heeft al de boodschap gegeven dat iedereen moet leren leven met het virus, zonder te weten wie het heeft. Wat betekent dat? Dat mensen van andere landen niet meer naar Pakistan zullen reizen. Omgekeerd zullen Pakistani nergens meer binnen mogen, tenzij ze een immuniteitsbewijs kunnen tonen.’\n\n\n\nIk denk dat Donald Trump bereid is heel ver te gaan om te verhinderen dat de Amerikaanse presidentsverkiezingen eerlijk verlopen. Ian Bremmer Specialist geopolitieke risico’s\n\nZullen ze zich afsnijden van de wereld?\n\nBremmer: ‘Ja. Dat zijn landen die zwaar steunen op toerisme en op jonge mensen die in rijke landen gaan werken en maandelijks geld naar hun familie sturen. Dat laatste tekent vaak voor een groot deel van het bruto binnenlands product.’\n\n\n\n‘Vergeet ook niet dat die landen - zeker de iets rijkere - de voorbije maanden nog veel geld hebben opgehaald met staatsleningen. Ik ben niet zeker of ze dat kunnen blijven doen als de wereldeconomie krimpt en ze afgesneden blijven. Als dat tot een schuldencrisis leidt in de komende zes tot twaalf maanden, vrees ik voor de Europese banken. Ze zijn veel minder stevig dan de Amerikaanse en ze zijn veel zwaarder blootgesteld aan die risico’s.’\n\n\n\nEn het duwt de globalisering nog verder in de achteruitversnelling?\n\nBremmer: ‘Er waren al handelsconflicten. Er is de dreiging van het technologisch conflict tussen de VS en China. Je zou willen dat het alleen om de coronapandemie gaat, maar dat is niet zo.’\n\n\n\n‘Je zou ook willen dat de wereld aan één zeel trekt om een vaccin te ontwikkelen, maar ook dat is niet het geval. Dit is de eerste wereldwijde G-zero-crisis waarbij niemand de leiding neemt.’\n\n\n\nIan Bremmer (50)\n\nOpgegroeid in Boston, in de Verenigde Staten.\n\nStudeerde internationale relaties en behaalde een doctoraat in de politieke wetenschappen aan Stanford.\n\nDoceert aan New York University en Columbia.\n\nColumnist in Time Magazine en auteur van tien boeken.\n\nHeeft een half miljoen volgers op Twitter.\n\nOprichter van Eurasia Group, een consultant in geopolitiek risico.\n\nStichter van GZERO Media en gastheer van de tv-show ‘GZERO World’.\n\nHoe gevaarlijk is dat voor de EU?\n\nBremmer: ‘Deze crisis versnelt de technologische revolutie, waarbij de VS de economie nog meer domineren. Als we de draad weer opnemen en opnieuw rondreizen, zullen we mensen moeten monitoren, hun contacten in kaart brengen en immuniteitspassen controleren. Al die dingen draaien rond data en technologie.’\n\n\n\n‘Positief is dat de Duitse bondskanselier Angela Merkel het zeer goed doet. Ze reageerde traag tijdens de eurocrisis en vergaloppeerde zich in de migratiecrisis. Maar nu telt Duitsland weinig coronadoden, reageert het snel met stimuli en effent Merkel het pad voor het Europese herstelplan.’\n\n\n\nZijn er nog geopolitieke dreigingen die op onze radar moeten staan?\n\nBremmer: ‘De Iranezen staan onder grote druk. De VS vermoordden hun topgeneraal Qassem Soleimani begin dit jaar en ze konden niets terugdoen. Ze werden vernederd omdat hun leger per ongeluk met een raket een passagiersvliegtuig neerhaalde. Iran beschikt over de capaciteit voor cyberterreur. Iran is gevaarlijk.’",'Dit is de eerste wereldcrisis waarbij niemand de leiding neemt'
5ee4253956236810fc9efc99,https://www.tijd.be/r/t/1/id/10233093,2020-06-12T23:00:13.000Z,"Het Gentse softwarebedrijf Silverfin bewijst dat ook vanuit ons land een wereldspeler kan opstaan. Na Londen volgt New York. Een portret van de twee dertigers die boekhouden hip maken.\n\n‘Het gaat arrogant overkomen, maar so be it. Silverfin kan wereldwijd de standaard worden, het global tax and accounting platform’, zegt Joris Van Der Gucht (36) halfweg het gesprek. Arrogant is de medeoprichter van het Gentse softwarebedrijf niet. ‘Een dromer, een visionair. Enorm gedreven. Koppig’, horen we van zakenrelaties, ex-collega’s en vrienden. En: ‘Verslaafd aan zijn iPhone’, wat tijdens het interview zal blijken.\n\nSamen met co-oprichter Tim Vandecasteele (34) vormt hij een ‘Siamese tweeling’, een ‘gouden combinatie’. ‘Tim is geniaal in de uitwerking van het product, Joris is het commerciële brein’, klinkt het in de inner circle. Hun cloudsoftware automatiseert sinds 2013 het werk van accountants, consultants en boekhouders, onafhankelijk van het boekhoudpakket dat ze gebruiken.\n\nVroeger zat gemakkelijk een halfjaar tussen het rapporteren van cijfers en de bespreking. Met onze software niet meer. Joris Van Der Gucht Co-CEO van Silverfin\n\nDe gegevens van klanten worden automatisch ingevoerd, up-to-date gehouden en geanalyseerd. De rapporten en het jaarverslag rollen als vanzelf uit de printer, wat financiële experts meer tijd geeft om meerwaarde in hun adviezen te steken. ‘Vroeger zat makkelijk een halfjaar tussen het rapporteren van cijfers en de bespreking. Met onze software niet meer’, zegt Van Der Gucht.\n\nHet gesprek met de twee oprichters - gelardeerd met Oost- en West-Vlaamse klanken - in hun modern kantoor in het Gentse Zuiderpoort-complex is een trip down memory lane, met Duvel als rode draad. En over-en-weergejen: ‘De verkoper incasseert de klappen, terwijl de developer met de eer gaat lopen.’ En ook: ‘Ik heb met een ingenieur (Tim, red.) moeten leren werken. ‘Waarom?’ vraagt hij de hele tijd.’ Naast ons gaat het er bij momenten luid aan toe, medewerkers vullen de middagpauze met het Playstation-spel FIFA.\n\n\n\nSporting Lokeren\n\nGeen van beiden komt uit een ondernemersnest. Al doet hun jeugd anders vermoeden. Vandecasteele verkoopt op school in Handzame vriendschapsbandjes en strips, later bouwt hij websites voor lokale handelaars, zijn studentenclub en een basketbalploeg bij Deloitte.\n\n‘Ik heb die Big Four-consultant sneller binnengehaald dan Silverfin’, lacht hij. De burgerlijk ingenieur elektrotechniek leert zichzelf op jonge leeftijd programmeren. Hij herinnert zich dat hij als achtjarige code afdrukte om buiten in het gras te lezen. Vandecasteele kiest voor Ruby on Rails, een programmeertaal die voor eenvoud gaat.\n\n\n\nTim Vandecasteele (34)\n\nBurgerlijk ingenieur elektrotechniek.\n\nMedeoprichter en co-CEO van Silverfin.\n\nWerkte voordien bij Philips en Vasco Data Security.\n\n\n\nJoris Van Der Gucht (36)\n\nAccountant-fiscalist.\n\nMedeoprichter en co-CEO van Silverfin.\n\nWerkte eerder bij Handson & Partners en BDO.\n\nGetrouwd, twee kinderen.\n\nEen van de vier overnemers van Sporting Lokeren. De failliete voetbalclub maakt een doorstart als KSC Lokeren-Temse in 2de amateur. Van Der Gucht wordt er bestuurder.\n\n\n\nOok Van Der Gucht bouwt in zijn jeugd websites, voor verenigingen en voor de voetbalclub Lokeren. ‘Het was trial-and-error met broncode die ik online vond. Ik wist snel dat ik het coderen niet in mij had.’\n\nEen anekdote: voor een van de sites betaalt Van Der Gucht Jonas Dhaenens 200 euro voor een domeinnaam. Een leeftijdsgenoot die vanuit zijn slaapkamer op dat moment de fundamenten legt voor de Europese websitebeheerder Combell, die intussen 1 miljard euro waard is.\n\nNa een jaar rechten kiest Van Der Gucht voor accountancy-fiscaliteit. In zijn laatste jaar krijgt hij een aanbieding van het Antwerpse boekhoudkantoor Handson & Partners. Tot verbazing van zijn proffen. ‘Vandaag tonen ze in de lessen de software van Silverfin’, grinnikt Van Der Gucht.\n\nZes jaar consultancy bij Handson en BDO is voor de Waaslander genoeg. Van Der Gucht ergert zich aan het eindeloze switchen tussen tools. Uit die frustratie groeit het idee een centrale datahub te ontwikkelen voor consultants en accountants.\n\nEen technisch onderlegde partner in crime vindt Van Der Gucht bij Bryo, het Voka-netwerk van startende ondernemers: Tim Vandecasteele. Na passages bij Philips en Vasco Data Security snakt de ‘burgie’ naar de vrijheid om zelf een business te runnen. Van Bryo gaat het snel naar Café René in Gent, waar de twee wekelijks afspreken om bij een Duvel de software uit de grond te stampen. De eerste versie schrijft Vandecasteele vooral op de trein naar en van Mechelen, hij werkt dan nog bij Vasco.\n\n‘Iets opstarten, de eerste boekhoudkantoren binnenhalen. Het is een van de mooiste periodes’, blikt Van Der Gucht terug. De kantoren bezoekt hij met Vandecasteeles 15 jaar oude Renault Clio ‘met ducttape rond de zijspiegel’. Hij parkeert de auto uit het zicht van de klant. ‘Het was moeilijk in het begin. De eerste maanden wachtte ik op een e-mail. Ik had geen afspraken, ik wist niet wat te doen.’\n\nGoudader\n\nDe onzekere periode met veel ‘nee’s’ duurt drie, vier maanden, waarna de bal aan het rollen gaat als het middelgrote AccountingTeam een licentie neemt. Later volgen de consultantreuzen PwC en Deloitte. De omzet knalt in amper twee jaar naar 1 miljoen euro. De dertigers beseffen dat ze een goudader hebben blootgelegd, al is er ook verbazing dat hun ‘domme database, die de eerste versie was’ wordt gekocht. ‘Maar op Google vonden we geen alternatief.’ Ook vandaag is dat nog altijd het geval, zeggen klanten.\n\n\n\nHet eerste zaaikapitaal komt van de bevriende ondernemer Louis Jonckheere, die Van Der Gucht tijdens zijn rechtenjaar leerde kennen, diens Showpad-partner Pieterjan Bouten en de fintechpionier Jurgen Ingels. Jonckheere: ‘Ik was blown away door hun pitch. Ze hebben alle ingrediënten om naar een omzet van 50 en 100 miljoen euro te groeien.’ Bouten gelooft dat Silverfin groter kan worden dan Showpad, dat presentatiesoftware voor verkoopteams ontwikkelt, 60 miljoen euro omzet draait en bijna 1 miljard waard is.\n\nSilverfin\n\nSoftware die het werk van accountants en consultants automatiseert.\n\nOpgericht in 2013.\n\n130 medewerkers in Gent, Amsterdam, Londen en Kopenhagen.\n\n650 klanten, waaronder de Big Four (EY, PwC, KPMG en Deloitte) in de Benelux, Frankrijk, het VK, Ierland, Zweden, Denemarken, de VS, Canada en Zuid-Afrika.\n\nOmzet: 15 miljoen euro, overdraagbare verliezen van een half miljoen euro.\n\nKapitaalrondes: 2016: zaaigeld van de fintech- pionier Jurgen Ingels en Louis Jonckheere en Pieterjan Bouten van Showpad. 2017: 4 miljoen euro van Index Ventures. 2020: 26 miljoen van Hg Capital.\n\nEen jaar later volgt de A-(kapitaal)ronde. Dankzij 2 miljoen euro omzet en het marktleiderschap in de Benelux kan Silverfin de klassieke stap naar een Belgische investeerder als Volta Ventures of Fortino overslaan. De internationale spelers bieden zich vlot aan. De twee oprichters trekken naar Londen voor, wat zij denken, een verkennend gesprek met de Silicon Valley-investeerder Index Ventures (Facebook, Deliveroo).\n\n‘Bleek dat álle Index-partners inbelden voor de presentatie. En ik stond daar met mijn saaie en lelijke zwart-grijze slides’, lacht Van Der Gucht. Hij en Vandecasteele schrikken zich een hoedje als ze 4 miljoen euro krijgen aangeboden. Dat geld investeert Silverfin in kantoren in Amsterdam, Londen en Kopenhagen. Honderden boekhoudkantoren en de hele Big Four digitaliseren ondertussen hun processen met de Gentse software.\n\nDat is ook de Londense investeerder Hg niet ontgaan, een kenner van de niche waarin Silverfin successen boekt. De private-equityspeler telde afgelopen week 26 miljoen euro neer voor een minderheidsbelang. Van Der Gucht en Vandecasteele behouden de meerderheid van de aandelen. Hun bedrijf genereert inmiddels 15 miljoen euro omzet. PwC VS en Canada werden - noodgedwongen door Covid-19 - zonder fysieke ontmoetingen binnengehaald. De mond-tot-mondreclame bij de Big Four loopt als een trein.\n\nIn Londen timmert Silverfin nog aan de weg - ‘we moeten er tussen de software van QuickBooks (VK) en Xero (Nieuw-Zeeland) geraken’ - maar daar lonkt New York al. Corona heeft de timing vertraagd, maar de aanval op de VS komt er sowieso. Werelddominantie passeert via die weg. Wacht dan de miljardenstatus en wordt Silverfin de derde Belgische unicorn na het Brusselse databedrijf Collibra en Combell? Van Der Gucht: ‘Ik droom ervan, we willen een van de Belgische succesverhalen zijn.'",Hoe Silverfin vanuit Café René en met aftandse Clio wereldspeler werd
5ee50638e7ca8f03465c3887,https://www.nieuwsblad.be/cnt/dmf20200613_04990182,2020-06-13T13:56:53.000Z,"Het dragen van mondkapjes heeft, volgens een studie, in Italië en de stad New York telkens tienduizenden nieuwe besmettingen voorkomen. Volgens de wetenschappers is overbrenging van Sars-CoV-2 via de lucht de dominante weg om besmet te raken.\n\nIn Italië heeft de maatregel tussen 6 april en 9 mei meer dan 78.000 nieuwe infecties tegengegaan, in New York tussen 17 april en 9 mei meer dan 66.000, berekenden vorsers van de Universiteit in Texas en Californië in het vakblad Proceedings of the National Academy of Sciences (PNAS).\n\nDe vorsers onderzochten data en statistieken uit de Chinese stad Wuhan, waar de pandemie is uitgebroken, alsmede uit Italië en de miljoenenmetropool New York.\n\nZowel in Italië als in New York werd het dragen van een masker aanbevolen, na andere aanbevelingen zoals handen wassen en afstand houden. Voor het zwaar getroffen noorden van Italië gebeurde dat op 6 april, in New York elf dagen later. In Wuhan daarentegen werden alle regels tegelijk opgelegd. De onderzoekers bekeken aldus de gegevens van de mondmaskermaatregel in New York en Italië met die van Wuhan, voor en na de mondkapjes-richtlijn.\n\nHet team rond Renyi Zhang van de A&M University in Texas vond daarbij dat overdracht van het nieuwe coronavirus de meest dominante manier lijkt om geïnfecteerd te raken. Maatregelen zoals social distancing en lockdown alleen kunnen zodoende een verspreiding van het virus niet tegenhouden.",Nieuwe studie: “Mondmaskers verhinderden tienduizenden nieuwe besmettingen”
5ee5063829d397ee769f6f42,https://www.hbvl.be/cnt/dmf20200613_04990184/nieuwe-studie-mondmaskers-verhinderden-tienduizenden-nieuwe-besmettingen,2020-06-13T14:01:43.000Z,"Het dragen van mondkapjes heeft, volgens een studie, in Italië en de stad New York telkens tienduizenden nieuwe besmettingen voorkomen. Volgens de wetenschappers is overbrenging van Sars-CoV-2 via de lucht de dominante weg om besmet te raken.\n\nIn Italië heeft de maatregel tussen 6 april en 9 mei meer dan 78.000 nieuwe infecties tegengegaan, in New York tussen 17 april en 9 mei meer dan 66.000, berekenden vorsers van de Universiteit in Texas en Californië in het vakblad Proceedings of the National Academy of Sciences (PNAS).\n\nDe vorsers onderzochten data en statistieken uit de Chinese stad Wuhan, waar de pandemie is uitgebroken, alsmede uit Italië en de miljoenenmetropool New York.\n\nZowel in Italië als in New York werd het dragen van een masker aanbevolen, na andere aanbevelingen zoals handen wassen en afstand houden. Voor het zwaar getroffen noorden van Italië gebeurde dat op 6 april, in New York elf dagen later. In Wuhan daarentegen werden alle regels tegelijk opgelegd. De onderzoekers bekeken aldus de gegevens van de mondmaskermaatregel in New York en Italië met die van Wuhan, voor en na de mondkapjes-richtlijn.\n\nHet team rond Renyi Zhang van de A&M University in Texas vond daarbij dat overdracht van het nieuwe coronavirus de meest dominante manier lijkt om geïnfecteerd te raken. Maatregelen zoals social distancing en lockdown alleen kunnen zodoende een verspreiding van het virus niet tegenhouden.",Nieuwe studie: “Mondmaskers verhinderden tienduizenden nieuwe besmettingen”
5ee50638dd1dc72d3ad2ec19,https://www.gva.be/cnt/dmf20200613_04990187/nieuwe-studie-mondmaskers-verhinderden-tienduizenden-nieuwe-besmettingen,2020-06-13T14:11:46.000Z,"Het dragen van mondkapjes heeft, volgens een studie, in Italië en de stad New York telkens tienduizenden nieuwe besmettingen voorkomen. Volgens de wetenschappers is overbrenging van Sars-CoV-2 via de lucht de dominante weg om besmet te raken.\n\nIn Italië heeft de maatregel tussen 6 april en 9 mei meer dan 78.000 nieuwe infecties tegengegaan, in New York tussen 17 april en 9 mei meer dan 66.000, berekenden vorsers van de Universiteit in Texas en Californië in het vakblad Proceedings of the National Academy of Sciences (PNAS).\n\nDe vorsers onderzochten data en statistieken uit de Chinese stad Wuhan, waar de pandemie is uitgebroken, alsmede uit Italië en de miljoenenmetropool New York.\n\nZowel in Italië als in New York werd het dragen van een masker aanbevolen, na andere aanbevelingen zoals handen wassen en afstand houden. Voor het zwaar getroffen noorden van Italië gebeurde dat op 6 april, in New York elf dagen later. In Wuhan daarentegen werden alle regels tegelijk opgelegd. De onderzoekers bekeken aldus de gegevens van de mondmaskermaatregel in New York en Italië met die van Wuhan, voor en na de mondkapjes-richtlijn.\n\nHet team rond Renyi Zhang van de A&M University in Texas vond daarbij dat overdracht van het nieuwe coronavirus de meest dominante manier lijkt om geïnfecteerd te raken. Maatregelen zoals social distancing en lockdown alleen kunnen zodoende een verspreiding van het virus niet tegenhouden.",Nieuwe studie: “Mondmaskers verhinderden tienduizenden nieuwe besmettingen”
5ee53e7659335aa66e023d72,http://feeds.nieuwsblad.be/~r/nieuws/snelnieuws/~3/n9UI2FQFmpY/dmf20200613_04990182,2020-06-13T13:56:53.000Z,"Het dragen van mondkapjes heeft, volgens een studie, in Italië en de stad New York telkens tienduizenden nieuwe besmettingen voorkomen. Volgens de wetenschappers is overbrenging van Sars-CoV-2 via de lucht de dominante weg om besmet te raken.\n\nIn Italië heeft de maatregel tussen 6 april en 9 mei meer dan 78.000 nieuwe infecties tegengegaan, in New York tussen 17 april en 9 mei meer dan 66.000, berekenden vorsers van de Universiteit in Texas en Californië in het vakblad Proceedings of the National Academy of Sciences (PNAS).\n\nDe vorsers onderzochten data en statistieken uit de Chinese stad Wuhan, waar de pandemie is uitgebroken, alsmede uit Italië en de miljoenenmetropool New York.\n\nZowel in Italië als in New York werd het dragen van een masker aanbevolen, na andere aanbevelingen zoals handen wassen en afstand houden. Voor het zwaar getroffen noorden van Italië gebeurde dat op 6 april, in New York elf dagen later. In Wuhan daarentegen werden alle regels tegelijk opgelegd. De onderzoekers bekeken aldus de gegevens van de mondmaskermaatregel in New York en Italië met die van Wuhan, voor en na de mondkapjes-richtlijn.\n\nHet team rond Renyi Zhang van de A&M University in Texas vond daarbij dat overdracht van het nieuwe coronavirus de meest dominante manier lijkt om geïnfecteerd te raken. Maatregelen zoals social distancing en lockdown alleen kunnen zodoende een verspreiding van het virus niet tegenhouden.",Nieuwe studie: “Mondmaskers verhinderden tienduizenden nieuwe besmettingen”
5ee657b6c3439bfc285d5b0e,https://www.nieuwsblad.be/cnt/dmf20200614_04990526,2020-06-14T13:54:04.000Z,"Het wordt maandag duidelijk wanneer het Eurovisiesongfestival volgend jaar in de Rotterdamse Ahoy zal plaatsvinden. De organisatie onthult dan welke dagen in mei zijn gereserveerd voor het liedjesspektakel, bevestigt een woordvoerder van de evenementenhall zondag.\n\nOp 16 mei, de datum dat de finale dit jaar eigenlijk zou plaatsvinden, werd duidelijk dat er definitief groen licht was om het songfestival in 2021 alsnog in Rotterdam te organiseren. De data werden nog niet bekendgemaakt, maar naar verwachting strijkt de liedjeswedstrijd in de tweede of derde week van mei neer in de Maasstad.\n\nHet songfestival zou dit jaar van 12 tot en met 16 mei plaatsvinden in Rotterdam, maar de organiserende Europese Radio Unie (ERU) besloot het vanwege de coronacrisis te verplaatsen naar volgend jaar.\n\nVoorzien voor dit jaar, zal Hooverphonic België opnieuw vertegenwoordigen.",Data Eurovisiesongfestival 2021 maandag bekend
5ee70077290ca67529dd56e6,http://feeds.nieuwsblad.be/~r/nieuws/snelnieuws/~3/RuDgd0e3sek/dmf20200615_04990884,2020-06-15T03:09:26.000Z,"Minstens 5.000 van de in totaal 16.000 gehospitaliseerde coronapatiënten hebben sinds het begin van de epidemie het middel chloroquine toegediend gekregen. Dat melden De Standaard en Le Soir maandag, op basis van data van Sciensano.\n\nSciensano heeft nog geen zicht op de effecten van chloroquine op de patiënten, maar volgens Emmanuel Bottieau van het In­stituut voor Tropische Geneeskunde in Antwerpen is er bij de patiëntengroep geen sprake van oversterfte. “De resultaten lijken gunstig”, zegt Bottieau. Het onderzoek moet nog worden gevalideerd door medewetenschappers. Daarom is Bottieau voorzichtig met conclusies.\n\nChloroquine werd toegediend in het merendeel van de Belgische ziekenhuizen. Sciensano verzamelde de data sinds het begin van de epidemie.\n\nControversieel\n\nChloroquine en hydroxychloroquine zijn controversiële behandelingen voor coronapatiënten. Ze werden door Amerikaans president Donald Trump als een wondermiddel geprezen – hij nam zelf twee weken preventief het malariamedicijn in –, maar volgens sommige studies hielpen de middelen mensen met Covid-19 niet. Testen werden stopgezet nadat een grote studie waarschuwde voor gevaarlijke neveneffecten en zelfs oversterfte, maar die studie werd later ingetrokken omdat de data waarop ze zich baseerde onnauwkeurig zouden zijn.",Minstens 5.000 Belgen kregen chloroquine toegediend
5ee700778e263e1c7c9acb13,https://www.nieuwsblad.be/cnt/dmf20200615_04990884,2020-06-15T03:09:26.000Z,"Minstens 5.000 van de in totaal 16.000 gehospitaliseerde coronapatiënten hebben sinds het begin van de epidemie het middel chloroquine toegediend gekregen. Dat melden De Standaard en Le Soir maandag, op basis van data van Sciensano.\n\nSciensano heeft nog geen zicht op de effecten van chloroquine op de patiënten, maar volgens Emmanuel Bottieau van het In­stituut voor Tropische Geneeskunde in Antwerpen is er bij de patiëntengroep geen sprake van oversterfte. “De resultaten lijken gunstig”, zegt Bottieau. Het onderzoek moet nog worden gevalideerd door medewetenschappers. Daarom is Bottieau voorzichtig met conclusies.\n\nChloroquine werd toegediend in het merendeel van de Belgische ziekenhuizen. Sciensano verzamelde de data sinds het begin van de epidemie.\n\nControversieel\n\nChloroquine en hydroxychloroquine zijn controversiële behandelingen voor coronapatiënten. Ze werden door Amerikaans president Donald Trump als een wondermiddel geprezen – hij nam zelf twee weken preventief het malariamedicijn in –, maar volgens sommige studies hielpen de middelen mensen met Covid-19 niet. Testen werden stopgezet nadat een grote studie waarschuwde voor gevaarlijke neveneffecten en zelfs oversterfte, maar die studie werd later ingetrokken omdat de data waarop ze zich baseerde onnauwkeurig zouden zijn.",Minstens 5.000 Belgen kregen chloroquine toegediend
5ee7007870f663d0444c061d,https://www.hbvl.be/cnt/dmf20200615_04990890/minstens-5-000-belgen-kregen-chloroquine-toegediend,2020-06-15T04:08:37.000Z,"Minstens 5.000 van de in totaal 16.000 gehospitaliseerde coronapatiënten hebben sinds het begin van de epidemie het middel chloroquine toegediend gekregen. Dat melden De Standaard en Le Soir maandag, op basis van data van Sciensano.",Minstens 5.000 Belgen kregen chloroquine toegediend
5ee7007a290ca67529dd56fb,https://www.standaard.be/cnt/dmf20200614_04990811,2020-06-15T04:30:00.000Z,"Uit data van Sciensano blijkt dat minstens 5.000 van de in totaal 16.000 ­ gehospitaliseerde coronapatiënten sinds het begin van de epidemie het middel chloroquine kregen toegediend. Dat schrijft de krant Le Soir vandaag.\n\nSciensano heeft nog geen zicht op de effecten van chloroquine op de patiënten, maar volgens Emmanuel Bottieau van het In­stituut voor Tropische Geneeskunde in Antwerpen is er bij de patiëntengroep geen sprake van oversterfte. ‘De resultaten lijken gunstig’, zegt Bottieau. Het onderzoek moet nog worden gevalideerd door medewetenschappers. Daarom is Bottieau voorzichtig met conclusies.\n\nChloroquine is een antimalariamiddel waar de laatste maanden heel wat controverse rond ontstond. Volgens de Franse infectioloog Didier Raoult is chloroquine het beste geneesmiddel tegen covid-19. Raoult kreeg daarvoor veel kritiek van collega’s, omdat zijn studie onwetenschappelijk zou zijn. Maar de theorie van Raoult kreeg wel aanhang, niet het minst bij patiënten zelf. Volgens de Franstalige artsen die in Le Soir getuigden, waren heel wat patiënten zelf vragende partij om chloroquine te krijgen. Zo zouden sommigen gedreigd hebben om van ziekenhuis te veranderen als hun de behandeling werd geweigerd.",Minstens 5.000 Belgen kregen chloroquine toegediend
5ee7007b290ca67529dd5708,https://www.demorgen.be/nieuws/minstens-5-000-gehospitaliseerde-belgen-kregen-chloroquine-toegediend~b122919a/,2020-06-15T03:25:00.000Z,"Minstens 5.000 van de in totaal 16.000 gehospitaliseerde coronapatiënten hebben sinds het begin van de epidemie het middel chloroquine toegediend gekregen. Dat melden de kranten Le Soir en De Standaard vandaag, op basis van data van Sciensano.",Minstens 5.000 gehospitaliseerde Belgen kregen chloroquine toegediend
5ee738bbb8f374da8e7277ea,https://www.tijd.be/r/t/1/id/10233135,2020-06-15T06:17:45.000Z,"Zelfverklaard 'Alfist' Koen Elsen keert terug naar de plaats waar hij door het autovirus besmet werd: een Alfa Romeo-agent in Scherpenheuvel, het archetype van de garage uit vervlogen tijden.\n\nKoen Elsen (54) Zaakvoerder van Achilles Design. Eerste: Alfa Romeo Spider (1990). Daily: Audi Q7 e-tron (2018). Minst betrouwbare: Alfa Romeo 33 Sportwagon (1994). Met spijt verkocht: Alfa Romeo Brera 2.4 JTDM (2010). Droom: Alfa Romeo Giulia Sprint Speciale. ‘Nog niet gekocht, omdat ik niet kan beslissen welke kleur.’\n\nLiever dan af te spreken in zijn eigen garage neemt Koen Elsen ons mee naar de plek waar hij het Alfavirus te pakken kreeg. ‘Ik ben op een paar honderd meter hiervandaan geboren en woon hier nog altijd’, vertelt hij. ‘Op deze plek kwamen mijn ouders tanken. En het stond hier altijd vol Alfa Romeo’s, ook racewagens. Later kwam ik zelf. Je werd toen nog bediend. En ik deed een babbeltje met Simone.’\n\n‘Velen konden zelfs hun tankdop niet losdraaien’, lacht Willy Frederickx (76), voormalig Alfa Romeo-agent in Scherpenheuvel-Zichem. Zijn zoon Gerry (47) en kleindochter Giulia (14) zijn ook van de partij. Hij woont hier nog, maar is sinds 2002 niet meer commercieel actief. ‘In maart 1967 nam ik het tankstation over. Het gebouw was begin jaren 60 gebouwd in opdracht van Gulf. De toren diende alleen voor de verlichting, opdat het station van in de verte zichtbaar zou zijn.’\n\n‘De Giulia Super, van mijn geboortejaar 1965, kwam er recent bij. Mijn dochter spreekt van een midlifecrisis.’ Koen Elsen Autoverzamelaar\n\nHij toont foto’s uit de vroege jaren 70, met Gerry op de motorkap van een Alfa Romeo. ‘Omdat ik mijn kost moest verdienen, werkte ik ook wat aan Mercedessen’, lacht hij. ‘Mensen met een Mercedes waren klanten, Alfisten waren vrienden. Maar ik heb ook de Mercedes-rijders niet bedrogen, hoor.’\n\nSchermvullende weergave ‘Mensen met een Mercedes waren klanten, Alfisten waren vrienden.'\n\n‘Alfa Romeo is geen microbe, maar een virus - en een gevaarlijk’, zegt hij. ‘Ikzelf was besmet geraakt op Francorchamps, waar ik wat hielp tijdens de races. Zo werd ik agent. Mijn eerste was een 1750 Berlina. Die kostte in 1970 185.000 frank.’\n\nHij toont een foto. ‘Rosso Amaranto en zwart skai. Een lederen interieur werd gekoppeld aan metaalglanslak. Die optie kostte 85.000 frank, of dik 2000 euro. Een kever kostte 63.000 frank. Een slager uit de buurt kocht in die dagen een Porsche voor 200.000 frank, reed er 15 jaar mee en kreeg zijn geld terug. Mijn Alfa was klaar voor het stort.’ (lacht)\n\nSchermvullende weergave De Alfa Romeo Giulia Super (1965) in de kleur Acqua di Fonte.\n\nAlfa Romeo Spider\n\nHier kocht Koen Elsen in 1990 een gloednieuwe Alfa Romeo Spider. En hij heeft hem nog steeds. ‘Het was mijn eerste auto. Gepassioneerd als ik was door Italië ging ik na mijn studies meteen in Milaan werken. Toen ik terugkeerde en hier als freelanceontwerper aan de slag ging, kocht ik hem. Later ben ik erin getrouwd. En ik reed er ook mee naar het huwelijk van een vriend in Verona - door de sneeuw. Er staat 129.000 kilometer op de teller. Hij is origineel, behalve het Momo-stuurtje. Dat zit er vanaf dag één op: het originele stuur was te groot voor mijn lengte.’\n\nSchermvullende weergave De Giulia Sprint GT (1964) in Azzurro Spazio.\n\n‘Binnenkort gaan we Columbusgewijs op reis’, lacht hij. ‘In twee dagen van Scherpenheuvel-Zichem naar Oostende, zonder snelweg en met de kaart.’ Hij wijst naar zijn twee snoepjes. ‘De Giulia Sprint GT (1964) in de kleur Azzurro Spazio kocht ik vorig jaar. Hij is van het geboortejaar van mijn vrouw. De auto werd ontworpen door Giorgetto Giugiaro, die al op zijn 17de voor het Fiat Special Vehicles Styling Center werkte.'\n\nGiulia Super\n\nSchermvullende weergave Rijplezier verzekerd aan het stuur van de Giulia Super (1965).\n\n'De Giulia Super in Acqua di Fonte - fonteinwater - is van mijn geboortejaar 1965 en kwam er recent bij. Mijn dochter spreekt van een midlifecrisis. Ze compenseren de Alfa Brera wat. Die auto mis ik enorm. Erna is de echte Alfa-spirit verdwenen en schakelde ik voor mijn dagelijkse auto’s over op Volvo en Audi. Maar de roep is gebleven. De twee oudjes zijn wat men in Italië ‘lucidata’ noemt. Opgefleurd. Dat is iets anders dan ‘restaurata’. Goed onder handen genomen, maar met maximaal behoud van de originaliteit. De lak werd zowat tien jaar geleden vernieuwd.’\n\nSchermvullende weergave De Alfa Romeo Giulia Super (1965) in de kleur Acqua di Fonte.\n\n‘Op beurzen zie je vaak geschminkte lijken: auto’s waarvan de slechte staat gecamoufleerd is’, zegt Willy. Vader en zoon Frederickx bewaarden een reeks Alfa’s die ze nieuw kochten en waarvan ze geen afscheid konden nemen. En ook zij hebben een Giulia Super (1965).\n\nSchermvullende weergave De Giulia Super (1965)\n\n‘Correctie’, zegt Gerry. ‘Die is van Giulia. Een jaar na haar geboorte in 2006 kochten we hem in Napels, waarna we er in twee dagen mee naar huis kwamen. Deze auto is bijna letterlijk onaangeroerd. Aan de binnenzijde van de deuren zit nog de beschermfolie van toen de auto nieuw werd geleverd. De zetelfolie zat vol gaten: die hebben we verwijderd.’\n\nSchermvullende weergave Deze Giulia Super (1965) is van Giulia Frederickx (14).\n\nHet meisje kijkt haar auto liefdevol aan. Neen, ermee gereden heeft ze vooralsnog niet. ‘Gerry en ik deden dat op die leeftijd wel al’, lacht Koen. ‘Mensen noemen de Giulia Super een sinaasappelkist, maar doordat Alfa Romeo pionierde met de windtunnel, zitten in de koetswerkvormen veel aerodynamische elementen verwerkt’, zegt Gerry nog. ‘In werkelijkheid is hij gestroomlijnder dan een Porsche.’","'Alfa Romeo is geen microbe, maar een gevaarlijk virus'"
5ee770f6507c0626c4808b31,https://www.nieuwsblad.be/cnt/dmf20200615_04991263,2020-06-15T12:20:23.000Z,"Het Eurovisiesongfestival in de Ahoy in Rotterdam is volgend jaar in de derde week van mei. De twee halve finales staan gepland op 18 en 20 en de grote finale op 22 mei. Dat maakten de organiserende Nederlandse omroepen maandag bekend.\n\nDe 65e editie van het evenement stond dit jaar gepland van 12 tot en met 16 mei, maar kon door de uitbraak van het coronavirus niet doorgaan. De komende maanden kijkt de organisatie welke elementen van de afgelaste editie meegaan naar 2021.\n\n“Het decor gaat mee naar volgend jaar, want dat stond al klaar”, zegt uitvoerend producent Sietse Bakker. “Verder hangt veel natuurlijk af van wat tegen die tijd überhaupt kan, van de beschikbaarheid van alle betrokkenen en van wat past bij de nieuwe tijdgeest.” Rotterdam Ahoy liet al eerder weten dat de hal weer beschikbaar is.\n\nHooverphonic\n\nIn ieder geval zeventien andere landen van de 41 deelnemers sturen ook dezelfde kandidaat. Voor België is dat de groep Hooverphonic. Volgens het songfestivalreglement moeten die terugkerende deelnemers wel een nieuw liedje insturen.\n\nTickethouders hebben enkele weken geleden al de mogelijkheid gekregen om hun kaartje in te leveren. Dat deed slechts 4 procent. Nu de data bekend zijn, kunnen fans die niet kunnen tot volgende week vrijdag opnieuw hun geld terugvragen.","Eurovisiesongfestival in Rotterdam volgend jaar op 18, 20 en 22 mei: “Decor stond al klaar”"
5ee770f761e9cfab102ec572,http://feeds.nieuwsblad.be/~r/life/culinair/~3/2YA71WnswAQ/dmf20200615_04991263,2020-06-15T12:20:23.000Z,"Het Eurovisiesongfestival in de Ahoy in Rotterdam is volgend jaar in de derde week van mei. De twee halve finales staan gepland op 18 en 20 en de grote finale op 22 mei. Dat maakten de organiserende Nederlandse omroepen maandag bekend.\n\nDe 65e editie van het evenement stond dit jaar gepland van 12 tot en met 16 mei, maar kon door de uitbraak van het coronavirus niet doorgaan. De komende maanden kijkt de organisatie welke elementen van de afgelaste editie meegaan naar 2021.\n\n“Het decor gaat mee naar volgend jaar, want dat stond al klaar”, zegt uitvoerend producent Sietse Bakker. “Verder hangt veel natuurlijk af van wat tegen die tijd überhaupt kan, van de beschikbaarheid van alle betrokkenen en van wat past bij de nieuwe tijdgeest.” Rotterdam Ahoy liet al eerder weten dat de hal weer beschikbaar is.\n\nHooverphonic\n\nIn ieder geval zeventien andere landen van de 41 deelnemers sturen ook dezelfde kandidaat. Voor België is dat de groep Hooverphonic. Volgens het songfestivalreglement moeten die terugkerende deelnemers wel een nieuw liedje insturen.\n\nTickethouders hebben enkele weken geleden al de mogelijkheid gekregen om hun kaartje in te leveren. Dat deed slechts 4 procent. Nu de data bekend zijn, kunnen fans die niet kunnen tot volgende week vrijdag opnieuw hun geld terugvragen.","Eurovisiesongfestival in Rotterdam volgend jaar op 18, 20 en 22 mei: “Decor stond al klaar”"
5ee770f8507c0626c4808b34,https://www.standaard.be/cnt/dmf20200615_04991270,2020-06-15T12:29:05.000Z,"Het Eurovisiesongfestival in de Ahoy in Rotterdam is volgend jaar in de derde week van mei. De twee halve finales staan gepland op 18 en 20 en de grote finale op 22 mei. Dat maakten de organiserende Nederlandse omroepen maandag bekend.\n\nDe 65e editie van het evenement stond dit jaar gepland van 12 tot en met 16 mei, maar kon door de uitbraak van het coronavirus niet doorgaan. De komende maanden kijkt de organisatie welke elementen van de afgelaste editie meegaan naar 2021.\n\n‘Het decor gaat mee naar volgend jaar, want dat stond al klaar’, zegt uitvoerend producent Sietse Bakker. ‘Verder hangt veel natuurlijk af van wat tegen die tijd überhaupt kan, van de beschikbaarheid van alle betrokkenen en van wat past bij de nieuwe tijdgeest.’\n\nRotterdam Ahoy liet al eerder weten dat de hal weer beschikbaar is.\n\nNieuw liedje\n\nIn ieder geval zeventien andere landen van de 41 deelnemers sturen ook dezelfde kandidaat. Voor België is dat de groep Hooverphonic. Volgens het songfestivalreglement moeten die terugkerende deelnemers wel een nieuw liedje insturen.\n\nTickethouders hebben enkele weken geleden al de mogelijkheid gekregen om hun kaartje in te leveren. Dat deed slechts 4 procent. Nu de data bekend zijn, kunnen fans die niet kunnen tot volgende week vrijdag opnieuw hun geld terugvragen.",Kandidaten Eurovisiesongfestival moeten nieuw lied insturen
5ee770f96752b408efd67be0,https://www.tijd.be/r/t/1/id/10233190,2020-06-15T10:23:51.000Z,"De groep boven De Standaard en De Telegraaf pompt 5 miljoen euro in de Nederlandse trainingsspecialist Lepaya.\n\nHet Belgische Mediahuis (De Standaard, Het Nieuwsblad, De Telegraaf en NRC Handelsblad) is, naast in ons land, een van de leidende krantengroepen in Nederland, Ierland en Luxemburg.\n\nTopman Gert Ysebaert breidde de voorbije jaren niet alleen geografisch uit. In navolging van DPG Media (Het Laatste Nieuws, VTM) diversifieerde de CEO ook volop naar online activiteiten. Zo herbergt Mediahuis ook vastgoed-, job- en autowebsites. En sinds eind vorig jaar ook een derde van het Amerikaanse consultancybureau Mather Economics, een specialist in data-analyse.\n\nDe volgende investering, 5 miljoen euro voor een 'belangrijk minderheidsbelang', gaat naar het twee jaar oude Lepaya. Met klassieke en online trainingen zet het Nederlandse bedrijf in op de ontwikkeling van zogenaamde soft skills als krachtig communiceren, coachend leidinggeven en hoe om te gaan met stress. Lepaya is actief in Nederland, Duitsland, Spanje en de VS.\n\nYsebaert: 'Zeker in tijden waarbij het fysieke contact tussen medewerkers sterk afneemt, worden die sociale vaardigheden en het ontwikkelen ervan nog belangrijker. We geloven in Lepaya's combinatie van online en klassikale trainingen door een slim gebruik van data.'\n\nOntslagronde\n\nMediahuis, dat 4.000 werknemers telt, kondigde vorige week aan dat het in de Nederlandse advertentieafdeling 70 van de 160 jobs schrapt. 'Journalistiek en met de abonnementen gaat het goed, maar op de advertentiemarkt zien we dat veel klanten hun marketingbudgetten hebben teruggedraaid, zoals reisorganisaties die grote klanten van ons zijn', verklaarde financieel directeur Koos Boot de beslissing. 'We hebben uit eerdere crisissen geleerd dat een deel van de advertentieomzet die wegvalt later ook niet meer terugkeert.'",Mediahuis diversifieert naar trainen van soft skills
5ee770fb2db257b7145c9546,https://www.tijd.be/r/t/1/id/10233179,2020-06-15T09:36:31.000Z,"De Brusselse beursbarometer Bel20 houdt bij de Europese verkoopgolf goed stand, met dank aan UCB en Umicore.\n\nNa de scherpe rally sinds maart zijn beleggers bloednerveus voor elk signaal dat het coronavirus potentieel heropflakkert, wat meteen het scenario voor een snelle heropening en dus stevig economisch herstel in de tweede jaarhelft op losse schroeven zou zetten.\n\nMinder gunstige Amerikaanse coronastatistieken én een opflakkering in Peking laten dus een verkoopgolf over de Europese beurzen rollen. Maar: de Bel20 houdt zich kranig met een winst van 0,4 procent naar 3.310 punten. Een prestatie om U tegen te zeggen. Twee keer zelfs.\n\nEerst Umicore , dat 4,7 procent hoger wipt naar 43,68 euro. Beleggers zijn vooral aangenaam verrast dat de materialengroep in de update voorbeurs aangeeft dat de bedrijfswinst over de eerste jaarhelft grosso modo op het peil van 2019 zal liggen, rond 240 miljoen euro dus.\n\n'Dat is duidelijk beter dan verwacht', merkt ING-analist Stijn Demeester op. 'De analistenconsensus lag tot nog toe op 190 miljoen euro en is dus zowat een kwart te pessimistisch. Het is duidelijk dat vooral de afdeling recyclage (de 'bovengrondse mijnbouwer' in Hoboken die allerhande metalen uit afgedankte elektronica recycleert, red.) erg sterk presteert'.\n\n'Bij de huidige metalenprijzen verwachten we zeer sterke resultaten voor onze recyclage-afdeling', bevestigde CEO Marc Grynberg op de telefonische conferentie met analisten, al wou hij op vraag van een analist van beurshuis HSBC niet gezegd hebben dat de tak recordcijfers zal kunnen voorleggen.\n\nOok in 2019 compenseerde de recyclagetak de 'hipsterafdeling' van de groep, de tak die wereldmarktleider is in kathodematerialen voor herlaadbatterijen van elektrische auto's.\n\nDie tak heeft het moeilijk door de crisis in de autosector. Idem voor de derde tak, die autokatalysatoren levert en daar samen met het Britse Johnson Matthey wereldmarktleider in is. 'Ik kan bevestigen dat de afdeling rendabel zal blijven in de eerste jaarhelft, zij het bescheiden', zegt Grynberg.\n\nEén van de Belgische aandelen die de coronacrash helemaal verteerd heeft, is UCB . De biofarmaciegroep bewees begin dit jaar dat huidig stermiddel Cimzia (reuma) nog lang niet versleten is en intussen wordt nijver aan de opvolging gewerkt.\n\nVrijdagavond meldde UCB in de marge van de (virtuele) jaarvergadering van Amerikaanse dermatologen sterke onderzoeksresultaten voor het experimentele middel bimekizumab bij de behandeling van de huidziekte psoriasis. 'Bime' scoorde bij het resultaten voor het huidherstel goed, zowel tegenover de placebo als tegenover rivaal en marktleider Stelara van Johnson & Johnson.\n\nJefferies-analist Peter Welford toont zich vooral onder de indruk van de 'PASI 100'-scores, namelijk het aantal patiënten dat volledig herstel van de opperhuid boekte. 'Volgens ons verhoogt dit de kans dat bimekizumab potentieel superieur is aan Cosentyx (het Novartis-middel dat de meest te duchten rivaal is, red.). Als dat zo is, dan verhogen we onze geraamde piekverkopen voor bimekizumab van de huidige 1,5 miljard naar meer dan 2 miljard euro, wat een extra 2 euro per aandeel zou toevoegen aan het koersdoel'.\n\nDe data over de directe vergelijking met Cosentyx, in de 'BE-RADIANT' test, worden normaal gezien eind juli gepubliceerd. In afwachting handhaaft Welford zijn koopadvies en stevig koersdoel van 107 euro. Welford merkt wel op dat psoriaris een zeer concurrentiële markt is en de geraamde piekverkopen vooral komen uit de behandeling van psoriasis artritis en de gewrichtsziekte AS.\n\nOok Degroof Petercam-analist Thomas Guillot merkt op dat 'bime' nu een stevige kans maakt beter te scoren dan Cosentyx volgende maand, wat ook nodig zal zijn om indruk te maken in een markt met scherpe concurrentie. Hij handhaaft zijn koopadvies en koersdoel van 100 euro.\n\nEen koersdoel dat met de huidige recordkoers ei zo na is bereikt: UCB trekt een spurt van bijna 13 procent naar 99 euro.\n\nEuronav noteert vandaag zonder het recht op het kwartaaldividend. En die coupon is met bruto 81 dollarcent, zeer royaal. Afgezet tegen de slotkoers van vrijdag, 8,89 euro, vertaalt het kwartaaldividend van omgerekend 72 eurocent zich in een rendement van bruto meer dan 8 procent. Door de coupon zakt het aandeel 8 procent naar 8,17 euro.\n\nOok het tweede kwartaal kondigt zich sterk aan gelet op de enorme opslagvraag naar tankers die er in april bij de crisis op de oliemarkt was. Sindsdien hebben de olietankertarieven hun reputatie van extreme volatiliteit alle eer aangedaan, met een zeer scherpe terugval. Met andere woorden: beleggers extrapoleren best niet de sterke eerste jaarhelft voor Euronav te ver in de toekomst.\n\nJefferies krikt het koersdoel van Bpost op van 'verkopen' naar 'houden' . Het koersdoel ligt op 6 euro. Jefferies schat dat Bpost in het tweede kwartaal de volumes in binnenlandse pakjes met 30 procent ziet stijgen. Jefferies denkt ook dat de Amerikaanse Radial profiteerde van de lockdown, doordat kleine winkels plots een online-aanbod moesten creëren. Ze kunnen daarbij een beroep doen op Radial.\n\nVoor heel 2020 verwacht Jefferies een bedrijfswinst (ebit) van 200 miljoen euro, wat 9 procent minder is dan een vorige prognose. Jefferies vindt de waardering stilaan aantrekkelijk. Het beurshuis verwijst onder meer naar een verwacht brutodividendrendement over 2021 van 9,8 procent.\n\nAl bij al een lauw advies en lauwe fanmail, maar voor een zwaar afgestraft aandeel is dat genoeg: Bpost herstelt 4,3 procent naar 5,98 euro.\n\nDe baanwinkelspecialist Retail Estates kwam vrijdagavond met vertraging met resultaten over het boekjaar tot 31 maart. De vertraging kwam er omdat CEO Jan De Nys beleggers meer duidelijkheid wou geven over de onderhandelingen met de huurders, die vaak zwaar getroffen zijn door de 'lockdown' in april en mei.\n\nDe nettohuren moeten door de coronacrisis met meer dan 15 procent dalen vooraleer we aan het dividend moeten raken Jan De Nys Retail Estates\n\nUiteindelijk was er een deal met de huurders van 493 panden plus 22 cafés, wat 5,7 miljoen huur zal kosten. Met 43 winkelpanden, waaronder de 28 Brantano-panden van het zwalpende FNG, was er nog geen akkoord. Pro memorie: over het boekjaar tot 31 maart boekte de groep een netto huurresultaat van 107,6 miljoen euro, een stijging met 13,3 procent.\n\nOndanks de corona-impact streeft Retail Estates voor het lopende boekjaar naar een stabiel dividend. Over het voorbije boekjaar steeg het dividend dankzij de recordcijfers met 3,5 procent naar 4,4 euro bruto per aandeel. 'De nettohuren moeten door de coronacrisis met meer dan 15 procent dalen vooraleer we aan het dividend moeten raken', sust De Nys.",Brussel: een beursdag om U tegen te zeggen
5ee7a93956706875b3807977,https://www.tijd.be/r/t/1/id/10233330,2020-06-15T16:00:21.000Z,"In het nieuws omdat ByteDance, het bedrijf boven de razend populaire videoapp TikTok, een bankvergunning wil aanvragen in Singapore.\n\nDe oprukkende digitalisering leidt tot verrassende allianties in sectoren die vroeger niets met elkaar te maken hadden, zo bewees de recente deal in ons land tussen de staatsbank Belfius en de telecomgroep Proximus. Gelijkaardig, maar mogelijk met een veel grotere wereldwijde impact, is de stap die de Chinese videoapp TikTok wil zetten in bankdiensten.\n\nTikTok staat wellicht niet op het startscherm van uw smartphone, maar het geesteskind van de Chinese dertiger Zhang Yiming is met 1,9 miljard downloads de meest succesvolle Chinese app in het Westen. Het is een socialmediaplatform waar gebruikers kunnen grasduinen in een niet-aflatende stroom van filmpjes van 15 seconden tot een minuut van zingende, dansende of grappen uithalende creatievelingen.\n\nHet coronavirus bleek een zegen, want met 307 miljoen nieuwe downloads in het eerste kwartaal werd het de meest gedownloade app ter wereld. Zhang ontpopte zich zo mogelijk tot de grootste aanbieder van tijdverdrijf voor de jeugd die door de lockdownmaatrelen niet naar school kon.\n\nDankzij advertentie-inkomsten en sponsordeals rinkelt de kassa van ByteDance, het Chinese moederbedrijf dat software-ingenieur Zhang in 2012 boven TikTok en enkele andere Chinese apps oprichtte. Vorig jaar zou de omzet gestegen zijn van 7,4 naar 17 miljard dollar en zou een nettowinst van 3 miljard dollar gehaald zijn. Officiële cijfers zijn er niet, want ondanks herhaalde geruchten over een beursgang is het bedrijf nog in private handen.\n\nAmerikaans wantrouwen\n\nMet een waardering van 75 miljard dollar was het vorig jaar het hoogst gewaardeerde private groeibedrijf. Als zo'n bedrijf naar een banklicentie hengelt, is dat wereldnieuws. Volgens de Britse zakenkrant Financial Times wil ByteDance een licentie aanvragen voor bankdiensten aan bedrijven in Singapore en werkt het daarvoor samen met de invloedrijke familie Lee, die aan de touwtjes trekt bij de Aziatische grootbank OCBC.\n\nIs het een manier om meer data te vergaren of een eerste voorzichtige teen in het water van de financiële sector, waar ook de Chinese e-commercegigant Alibaba in zwemt? Wat Zhang precies met zo'n licentie zou aanvangen is lang niet duidelijk, maar zijn stappen worden met argusogen gevolgd. Zeker in de VS, waar de populaire app gewantrouwd wordt. Er waren berichten over censuur van inhoud die in China gevoelig ligt tot het verbod bij veel Amerikaanse militaire instellingen om de app te downloaden.\n\nStreamingdienst\n\nMaar Zhang kon dat vorige maand counteren met een meesterzet: hij wist Kevin Mayer, de Amerikaanse Disney-manager die verantwoordelijk was voor de lancering van de streamingdienst Disney+, te strikken als CEO van TikTok. De overstap volgde op eerdere berichten dat ByteDance met een streamingdienst zou beginnen en zelf smartphones zou maken.",Zhang Yiming | Koning van de tienerfilmpjes lonkt naar bankieren
5ee7a93b78259134f90fed29,https://www.tijd.be/r/t/1/id/10233306,2020-06-15T14:53:50.000Z,"Brian Chesky, de topman van Airbnb, zegt dat de doelstellingen om racisme van het verhuurplatform te weren nog lang niet zijn bereikt.\n\nHet verhuurplatform Airbnb neemt in de Verenigde Staten extra maatregelen om racisme onder verhuurders te bestrijden. In Europa zijn er nog geen zulke plannen.\n\nAirbnb zal met de lokale belangenvereniging Color of Change vanaf 30 juni de reservaties, reviews en communicatie tussen huurders en verhuurders in de Verenigde Staten screenen op racisme.\n\nDie data zal Airbnb aanwenden om nieuwe toepassingen te ontwikkelen waarmee het discriminatie op zijn platform wil bestrijden, zegt topman Brian Chesky maandag aan Amerikaanse media. De informatie over de gebruikers wordt enkel voor intern gebruik verzameld. Als bepaalde huurders of verhuurders discrimineren, wordt dat dus niet aan de grote klok gehangen.\n\nBedrijfsleven onder druk\n\nDe golf van protesten tegen de moord op George Floyd, de Afro-Amerikaan die vorige maand stierf bij een gewelddadige arrestatie, dwingt tal van Amerikaanse bedrijven maatregelen te nemen tegen discriminatie. Eerder beslisten techgiganten zoals IBM en Amazon hun gezichtherkenningstechnologie in de koelkast te stoppen omdat die raciale discriminatie in de hand zou werken.\n\nFacebook en andere grote namen in Silicon Valley krijgen het verwijt dat zwarte mensen amper enkele procenten van hun personeel uitmaken.\n\nDoel niet bereikt\n\nOok Airbnb lag al onder vuur voor racisme op zijn platform. Vier jaar geleden was uit onderzoeken gebleken dat Afro-Amerikanen sneller geweigerd werden door verhuurders. Het verhuurplatform had toen maatregelen genomen.",Airbnb screent gebruikers op racisme
5ee7e1797ec53738dc5f0183,https://www.nieuwsblad.be/cnt/dmf20200615_04991686,2020-06-15T17:56:57.000Z,"Van thuisvoordeel is geen sprake meer bij het spelen in lege stadions. Bij de eerste zes speelronden sinds de hervatting van de Bundesliga is het winstpercentage van de thuisploeg gehalveerd.\n\nDatabureau Gracenote zocht uit dat voor de coronapauze de thuisploegen 43 procent van de duels wonnen en dat percentage is gedaald tot slechts 21 procent. De helft van de wedstrijden werd zelfs gewonnen door de uitspelende club, 29 procent eindigde in een gelijkspel.\n\nThuisclubs kwamen ook aanzienlijk minder vaak tot scoren. Met de eigen supporters achter zich kwamen de clubs in Duitsland tot een gemiddelde van 1,74. Voor lege tribunes is dat gemiddelde gedaald tot 1,23.\n\nDat in een willekeurige reeks slechts 12 van de 56 wedstrijden werden gewonnen door de club die in eigen stadion speelde, was alleen in december 2009 al eens voorgekomen.\n\nNiet zelfzuchtig\n\n“Data tonen aan dat spelers er mogelijk onbewust voor kiezen om de bal af te geven in plaats van zelf iets te ondernemen wat de fans op de banken zou krijgen”, zei Simon Gleave namens Gracenote.\n\nBayern München heeft alle zes de wedstrijden sinds de onderbreking gewonnen en kan dinsdag in de uitwedstrijd tegen Werder Bremen kampioen worden. In Engeland wordt de Premier League woensdag weer hervat. Afgelopen weekend werd er ook in Spanje en Italië weer afgetrapt, overal zonder fans.",Lege stadions betekenen weg thuisvoordeel: data uit Bundesliga zijn dramatisch voor clubs die in eigen huis speelden
5ee7e17b3bb887a235227ca5,https://www.tijd.be/r/t/1/id/10233357,2020-06-15T18:40:25.000Z,"Vanaf 20 nieuwe besmettingen per 100.000 inwoners in een Vlaamse stad of gemeente schiet een snelresponsmachientje in gang om lokale uitbraken van het coronavirus uit te doven.\n\nHet Verre Oosten biedt dezer dagen de allerbeste lessen over de volgende fase van de strijd met het nieuwe coronavirus. De nieuwste ontwikkelingen in China laten nog eens goed zien dat corona zich gedraagt als een pop-upvirus dat zonder inzet van de brandblusser snel een uitslaand vuur wordt. China biedt ons een beetje een glazen bol omdat het virus er eerst uitbrak en vervolgens werd platgeslagen. Ook bij ons is de tijd van het virus achternahollen voorbij, zodat de situatie, evolutie en aanpak in Azië erg interessant worden.\n\nVirusvoorspellingsmodel op lokaal niveau Het consortium van Vlaams wetenschappers dat predictiemodellen over de verspreiding van het coronavirus maakt, begint aan een model om dat op lokaal niveau te doen. Dat zegt de Gentse prof Jan Baetens, die in het onderzoek naar de verspreiding van infectieziekten focust op het ruimtelijke aspect ervan. De bedoeling is wat de wetenschappers eerder deden op nationaal niveau - voorspelling van de verspreiding van het virus en de impact op de ziekenhuiscapaciteit en intensieve zorgen - te vertalen naar het lokale niveau. Nu het virus zijn kracht is verloren en vooral moet gekeken worden om lokale uitbraken te vermijden, wordt het ook interessant te kijken hoe die uitbraken de lokale zorgcapaciteit mogelijk kunnen beïnvloeden en wanneer de autoriteiten daarop zouden moeten anticiperen. Nu het virus wegkwijnt, is een fijnmazige aanpak aangewezen. Professor Baetens kreeg voor zijn onderzoek middelen van het Vlaams Fonds Wetenschappelijk Onderzoek (FWO), maar de opstart liep wat vertraging op doordat de juiste data niet meteen toegankelijk was. Na de uitbraak van het pandemie besloot een collectief van modelleurs van de uniefs van Hasselt, Gent, Brusssel en Antwerpen, onder wie Baetens de krachten te bundelen.\n\nBijna twee maanden nadat de Chinese hoofdstad Peking coronavrij is verklaard, zijn er plots in enkele dagen tijd weer een honderdtal bevestigde gevallen. Die worden gelinkt met een hypervoedingsmarkt waar het virus volgens de Chinezen binnenkwam via bevroren zalm uit Europa. De Wereldgezondheidsorganisatie is een onderzoek begonnen.\n\nHarde lockdown\n\nDe Chinese autoriteiten gingen niet over tot een harde lockdown. Wel kwamen er politiecheckpoints, zijn scholen en sportcentra gesloten en worden koortsmeters ingezet aan winkelcentra, supermarkten en kantoren. Enkele tientallen wijken rond de getroffen markt, liefst 160 voetbalvelden groot, zijn volledig afgesloten tot alle 100.000 inwoners getest zijn. Inwoners van grote Chinese steden die de voorbije dagen naar Peking reisden, kregen bij hun terugkeer de opdracht zich in quarantaine te plaatsen.\n\nHet Chinese voorbeeld is mogelijk een voorafname op wat ons te wachten staat. Zoals ook bewezen wordt door Zuid-Korea. Dat land moest de voorbije weken een paar keer serieus bijpoten na nieuwe uitbraken in een nachtclub en een verdeelcentrum voor e-commerce. Het is het bekende patroon: corona breekt vooral uit in clusters, waarbij in extreme gevallen één besmette persoon honderd of meer anderen besmet. Uit wetenschappelijk onderzoek blijkt dat tot 80 procent van de besmettingen veroorzaakt wordt door 10 procent van de gevallen.\n\nKnipperlichtsysteem\n\nMet 71 nieuwe positieve gevallen, 17 opnames en zes doden dooft het coronavirus dag na dag een beetje meer uit. Maar zo compleet platgeslagen als in Azië is het virus bij ons niet. Het Verre Oosten leert hoe snel het weer kan gaan. Daarom wordt bij ons een hele machinerie opgetuigd om het virus aan de ketting te houden.\n\nDe spil wordt een knipperlichtsysteem, beheerd door het wetenschappelijke kenniscentrum Sciensano van de federale overheid. Het licht springt op oranje als er in de voorbije zeven dagen meer dan 20 besmettingen per 100.000 inwoners zijn in een gemeente. Als daarna ook blijkt dat het aantal besmettingen zeven dagen op rij gestegen is, wordt het code rood.\n\n71 Nieuwe besmettingen Met 71 nieuwe positieve gevallen, 17 ziekenhuisopnames en zes doden is de vrees voor een nieuwe grote corona-uitbraak na het versoepelen van de maatregelen grotendeels uitgebleven.\n\nDat betekent nog in geen geval dat de gemeente of een wijdere streek meteen op slot gaat. Het gaat in de eerste plek om verhoogde waakzaamheid, zorg- en preventiewerkers die gealarmeerd worden, net als de lokale besturen en een nader onderzoek naar bron, oorzaak en verspreiding van besmetting. Verhoogde waakzaamheid is er vooral in Limburg, waar Heusden-Zolder, Bilzen, Tongeren, Diepenbeek en Riemst op de radar verschenen. Maar de meeste gemeenten - die vooral met de naweeën kampen van een zware eerste coronagolf - zijn intussen weer onder de drempel gezakt.\n\nHet is onduidelijk of er ook drempels worden afgesproken om bijvoorbeeld over te gaan tot sluitingen van publieke plekken of tot een lokaal georiënteerde lockdown. 'Dat zal vooral lokale materie zijn, waarbij afhankelijk van de situatie op maat gewerkt wordt. De maatregelen die van toepassing waren tijdens de globale lockdown zouden ook meer lokaal kunnen worden ingevoerd. Maar dat zal altijd in overleg zijn met lokale veiligheidsactoren zoals de burgemeester, de politie en gezondheidswerkers', luidt het op het kabinet van Vlaams minister van Welzijn Wouter Beke (CD&V).\n\nLokale draaischijven",Virusbrandweer moet op coronaclusters jagen
5ee819b928824396b44202be,https://www.tijd.be/r/t/1/id/10233443,2020-06-15T23:00:03.000Z,"De kans bestaat dat er in ons land een belasting komt op grote technologiebedrijven zoals Google en Facebook. Die betalen hier amper belastingen, terwijl ze aan Belgische gebruikers verdienen. De kamercommissie Financiën behandelt vandaag een wetsvoorstel voor een omzettaks van 3 procent.\n\nEen rondvraag van De Tijd leert dat het voorstel voldoende steun krijgt. De partijen Groen, Ecolo, de PS, de sp.a, CD&V, cdH en PVDA-PTB geven aan het voorstel goed te keuren als dat ter stemming komt. Dat is een meerderheid. Ook Open VLD, de N-VA en het Vlaams Belang zijn principieel akkoord, maar geven de voorkeur aan een gezamenlijk internationaal initiatief. Of het vandaag tot een stemming komt in de kamercommissie Financiën is onzeker, omdat nog veel andere wetsvoorstellen besproken moeten worden.\n\nDe digitale taks is gericht tegen bedrijven die digitale diensten leveren, maar waar de gebruiker eigenlijk de meerwaarde creëert. Bedrijven zoals Google en Facebook kunnen adverteerders maar gericht laten adverteren omdat de gebruikers van hun internetplatformen vrijwillig data afstaan.\n\nDe voorgestelde belasting is van toepassing op technologiebedrijven met een omzet van ruim 750 miljoen euro wereldwijd. In België moet het bedrijf minstens 5 miljoen euro aan belastbare inkomsten boeken voor het de taks moet betalen.\n\nMomentum\n\nDoor corona staat fiscale rechtvaardigheid, en de vraag wie de factuur betaalt, hoog op de agenda. Joris Vandenbroucke Kamerlid Sp.a\n\nHet Belgische voorstel zet zich in het spoor van wat Europa eerder op tafel legde: een omzetbelasting van 3 procent op de grote internetplatformen. Dat initiatief kwam niet van de grond, omdat er ook in de OESO, de Organisatie voor Economische Samenwerking en Ontwikkeling, een discussie woedt over het belasten van techgiganten. Meerdere Europese landen hebben de uitkomst van die discussie niet afgewacht. In Italië, Hongarije en Oostenrijk bestaat zo’n taks al.\n\nDe initiatiefnemers in ons land willen dat voorbeeld volgen. ‘De initiatieven in de schoot van de OESO vergen veel tijd’, zegt Joris Vandenbroucke, Kamerlid voor de sp.a. Hij ziet een momentum voor het invoeren van een taks. ‘Door corona staat fiscale rechtvaardigheid, en de vraag wie de factuur betaalt, hoog op de agenda.’\n\nOok Luc De Broe, professor internationaal en Europees belastingrecht aan de KU Leuven, acht de kans realistisch dat er een digitale taks komt in ons land. ‘Het systeem dat de OESO voorstaat, met een eerlijkere distributie van de winsten, is ongelooflijk complex. Met de wisselmeerderheden die zich in het parlement vormen sluit ik zo’n taks niet uit. Ook CD&V-voorzitter Joachim Coens roert al enkele weken de trom voor een digitale taks. Ik zie ze hun staart niet intrekken.’\n\n",Meerderheid in de maak voor Google-taks
5ee819ba2d172c597250b0e0,https://www.tijd.be/r/t/1/id/10233385,2020-06-15T23:03:01.000Z,"Het biotechbedrijf Etherna Immunotherapies, uit het Antwerpse Niel, haalt 34 miljoen euro extra kapitaal op om de ontwikkeling van zijn kandidaat-Covid-19-vaccin en zijn immuuntherapieën voor de behandeling van kanker te versnellen. ‘Wij zijn een buitenbeentje.’\n\nAls het gaat over de biofarmabedrijven in ons land die mee op een Covid-19-vaccin jagen, staan de schijnwerpers steevast op grote jongens als Pfizer (in Puurs), Janssen Pharmaceutica (in Beerse) of GlaxoSmithKline (met drie vestigingen in Waals-Brabant). Maar in hun schaduw, in het Wetenschapspark in Niel, bij Boom, brandt ook het minder bekende Etherna Immunotherapies van ambitie. Het biotechbedrijf, in 2013 ontstaan als VUB-spin-off, kondigt aan 34 miljoen euro extra kapitaal op te halen, zowel bij alle bestaande als bij nieuwe aandeelhouders (zie inzet).\n\nEtherna, dat de afgelopen jaren al zo’n 37 miljoen euro ophaalde, wil de ontwikkeling van zijn potentiële immuuntherapieën voor de behandeling van kanker en van zijn kandidaat-Covid-19-vaccin versnellen. ‘We zullen in hoofdzaak een oncologiespeler blijven’, zegt directeur infectieziekten Wim Tiest. ‘Maar we zijn interessanter voor investeerders omdat we ons met een kandidaat-vaccin nu ook tonen in het domein van de infectieziekten.’\n\nIn die jacht is Etherna ‘een buitenbeentje’, zegt Tiest. ‘Omdat wij niet vertrekken van bestaande vaccintechnologie en evenmin mikken op een vaccin dat antilichamen tegen het virus wil opwekken. Wij willen de T-cellen van het immuunsysteem (de afweercellen, red.) zo trainen dat ze een virusaanval herkennen en afslaan.’\n\n\n\nGenetische boodschapper\n\nEtherna Immunotherapies\n\nOpgericht in 2013, spin-off van de Vrije Universiteit Brussel.\n\nMaakt kandidaat-immuuntherapieën tegen kanker.\n\nIs sinds eind maart de spil van een internationaal consortium dat aan een intranasaal Covid-19-vaccin werkt.\n\nHaalt via een nieuwe kapitaalronde 34 miljoen euro extra op, bij alle bestaande en bij nieuwe aandeelhouders.\n\nBestaande aandeelhouders: het Nederlandse biotechfonds Life Science Partners, het Belgische Fund+ (opgericht door Désiré Collen), PMV, het Duitse Boehringer Ingelheim Venture Fund en het Amerikaanse Omega Funds.\n\nNieuwe aandeelhouders: Grand Decade, de farma-dochter van China Grand Pharmaceutical and Healthcare Holdings, BNP Paribas Fortis Private Equity, de Chinese investeringsmaatschappij Yijing Capital en de Amerikaanse investeringsmaatschappij Novalis LifeSciences.\n\nTelt 40 werknemers, op sites in Niel en Gent.\n\nEtherna borduurt voort op technologie die het al jaren gebruikt voor de ontwikkeling van zijn immuuntherapieën die klinisch getest worden bij huid- en borstkankerpatiënten. Met zogenaamd m-RNA - of ‘messenger’-RNA - als centrale, moleculaire bouwsteen. Dat werkt als een genetische boodschapper in het bloed en doet cellen specifieke eiwitten aanmaken, die het afweersysteem trainen om bijvoorbeeld kankercellen aan te vallen.\n\n\n\n‘In deze ‘cleanroom’ produceren wij met enzymes RNA uit DNA, afkomstig uit een bacteriecultuur’, zegt Tiest, wijzend naar een labodeur. Aan de overkant voert een laborante onder een brommende kast een kwaliteitscontrole van het gefabriceerde RNA uit. ‘Die kast laat non-stop steriele lucht circuleren,’ legt Tiest uit.\n\nIets verder valt ons oog op een smalle, schuine spiegel. ‘Zo kunnen medewerkers controleren of ze hun beschermingskledij wel juist aan hebben. Zij mogen pas binnen in het labo na een opleiding van drie à zes maanden, onder meer over de omkleedprocedure. RNA is zeer kwetsbaar en breekt af bij het minste contact met bepaalde moleculen op de huid.’\n\nEtherna, dat nog geen behandeling op de markt heeft, test zijn vlaggenschip, het zogenaamde TriMix-platform (een mix van drie types RNA die eiwitten coderen, red.), al in fase 1/2-klinische studies bij melanoompatiënten. De therapie gebeurt via een injectie en herprogrammeert de afweercellen zo dat ze zich verzetten tegen tumorcellen.\n\nHet kandidaat-mRNA-vaccin moet volgens een vergelijkbaar procedé werken, maar dan als neusspray. De genetische code van stukjes van het SARS-CoV-2-virus zou worden toegediend, zodat het lichaam die aanmaakt en de afweercellen getraind worden om ze te herkennen en aan te vallen bij een échte aanval.\n\nOmdat Etherna niet over de budgetten beschikt van slagkrachtige concurrenten als het Amerikaanse Moderna of het Duitse Curevac, die ook op een m-RNA-vaccin azen, zette het eind maart als spilfiguur een internationaal consortium op poten. ‘Daarin zit onder meer het Amerikaanse biotechbedrijf EpiVax, dat een combinatie maakt van de stukjes van het coronavirus die het interessantst zijn om het immuunsyteem te boosten. Voor de dierenmodellen werken we samen met het Canadese biotechbedrijf Nexelis. Alles kan sneller gaan door deels een beroep te doen op bestaande expertise.’\n\nOns vaccin heeft meer tijd nodig, omdat we vertrekken van een wit blad. Er is nog nooit zo’n vaccin gemaakt. Wim Tiest Directeur infectieziekten Etherna\n\nDe eerste muizentesten zijn hoopgevend. ‘We zien dat het RNA in de neuzen van muizen wordt afgeleverd’, legt Tiest uit. ‘Over een paar weken zet Nexelis testen op om te zien of het bij muizen ook een immuunreactie opwekt.’\n\n\n\nGeen handicap\n\nAls Etherna robuuste data heeft, wil het in het najaar voor extra financiering ook aankloppen bij de internationale vaccincoalitie CEPI, die wereldwijd beloftevolle Covid-19-vaccinplatformen ondersteunt. De snelste van het vaccinpeloton wordt Etherna sowieso niet. Terwijl reuzen als Moderna en Johnson & Johnson al in juli grote klinische testen opzetten, begint het Belgische biotechbedrijf ‘hopelijk ergens in de loop van volgend jaar’ met testen bij gezonde vrijwilligers.\n\n\n\n‘Ons vaccin heeft meer tijd nodig’, zegt Tiest. ‘Omdat wij vertrekken van een wit blad. Hoewel er veel bewijs is dat T-cellen een belangrijke rol spelen en ons productieproces relatief eenvoudig en makkelijk schaalbaar is, is er nog nooit zo’n vaccin gemaakt.’ Volgens Tiest is die tragere gang van zaken geen handicap. Omdat hij gelooft dat hun kandidaat-vaccin complementair is aan de snellere vaccins en een bredere bescherming kan bieden. ‘Het risico van vaccins gebaseerd op het activeren van antilichamen is dat die zich vooral richten op de buitenkant van de viruscellen. Terwijl we weten dat in de coronafamilie net daar grote verschillen zitten.’\n\n‘De kans bestaat dus dat zo’n vaccin niet zal beschermen tegen het volgende coronavirus. Terwijl ons T-cellen-vaccin net wil inwerken op het minder variabele voortplantingsmechanisme van het virus en zo een diepere bescherming zou moeten bieden. Hopelijk dus ook tegen varianten en opvolgers van het SARS-CoV-2-virus.’",Kleinduimpje van vaccinreuzen is Belgisch
5ee819bafc005c4c76d17ed5,https://www.tijd.be/r/t/1/id/10233367,2020-06-15T23:23:01.000Z,"Een Belgische Google-taks heeft alleen maar zin als die ingebed is in een internationaal initiatief.\n\nNu ook CD&V-voorzitter Joachim Coens zich achter het idee heeft geschaard, wil een meerderheid in het federaal parlement snel een 'Google-taks' invoeren, een belasting op de omzet die digitale techreuzen in ons land realiseren. De mosterd ervoor is in Frankrijk gehaald, waar de Assemblée nationale vorig jaar zo'n belasting invoerde.\n\nDat bedrijven worden belast op hun omzet in plaats van hun winst druist in tegen de fiscale grondregels. Maar in dit geval is het een aanvaardbare oplossing, omdat de internationale digitale reuzen erin slagen grotendeels aan belastingen te ontsnappen door hun winsten op te pompen net in die landen waar de fiscale druk erg laag is.\n\nIn België en andere Europese landen is weinig tegenkanting om van techreuzen als Google, Facebook, Amazon, Apple en Netflix meer te eisen dat ze een faire belasting betalen op de rendabele zaakjes die ze hier doen. Het is ook makkelijker buitenlandse groepen aan te pakken dan de eigen multinationale ondernemingen. De digitale techreuzen zijn vooral Amerikaans.\n\nNatuurlijk vinden die dat niet prettig. En president Donald Trump neemt het voor hen op, hij ziet erin een aanval op Amerikaanse economische sterkhouders. Toen Frankrijk eind vorig jaar met zijn Google-taks kwam, pakte Trump van de weeromstuit uit met hoge invoerheffingen op Franse luxeproducten. Hard tegen hard. Waarna de Franse president Emmanuel Macron besliste de invoering van de Google-taks nog even op te schorten.\n\nOm te vermijden dat de techreuzen de Europese landen tegen elkaar uitspelen, is een gezamenlijke aanpak aangewezen.\n\nHoe sterk staat België om een Google-taks op te leggen? Houdt het voet bij stuk als Google beslist als represaille zijn datacentrum in Bergen, een investering waarmee Waals minister-president Elio Di Rupo (PS) graag pronkt, naar een ander land te verhuizen?\n\nBrave little Belgium\n\nOm zich te beschermen tegen zo'n chantage en te vermijden dat de techreuzen de Europese landen tegen elkaar uitspelen, is een gezamenlijke aanpak aangewezen. Dat is de voorbije jaren geprobeerd, maar lukte niet omdat enkele EU-lidstaten niet mee wilden, waaronder Ierland dat de Europese hoofdzetels van Apple en Google huisvest, en Zweden dat de muziekstreamingdienst Spotify heeft.\n\nNu wordt gewerkt aan een breder internationaal initiatief, onder de auspiciën van de Organisatie voor Economische Samenwerking en Ontwikkeling. Voor goede en werkzame afspraken daarover moeten ook de VS worden betrokken. Maar de belangen zijn heel uiteenlopend. Dat maakt een akkoord niet gemakkelijk.\n\nBrave little Belgium. Ons landje, voortvarend, toont zich heel dapper met zijn initiatief een Google-taks te heffen. Tot het straks ontdekt dat het in zijn eentje met zijn zwaard staat te zwaaien tegen de techreuzen en de andere landen niet volgen.",Google-taks
5ee851f862620fffdccb9613,http://feeds.nieuwsblad.be/~r/life/culinair/~3/zfPmVRH6bo8/dmf20200615_04991248,2020-06-16T04:00:00.000Z,"In mei 2021 zien we Hooverphonic eindelijk aan het werk op het Eurovisiesongfestival. Foto: Photo News\n\nDe knoop is doorgehakt: het uitgestelde Eurovisiesongfestival gaat volgend jaar door tussen 18 en 22 mei. Dat maakte de organisatie maandagmiddag bekend. De finale en halve finales vinden nog steeds plaats in de Rotterdamse concertzaal Ahoy. Ook het podium, dat al is gebouwd, wordt gerecycleerd.\n\nAlex Callier weet welke data hij mag omcirkelen in zijn agenda. Volgend jaar vertegenwoordigt hij ons land met Hooverphonic op het Eurovisiesongfestival in Nederland, nadat de editie van 2020 werd afgezegd door de coronacrisis. De nieuwe halve finales staan gepland op 18 en 20 mei 2021, de grote finale op zaterdag 22 mei. De locatie van het spektakel blijft ongewijzigd: de zaal Ahoy in Rotterdam.\n\nDe organisatie van het Songfestival zal de komende maanden gebruiken om zich grondig voor te bereiden op haar volgende editie. Sowieso lijkt ze van plan de liedjeswedstrijd geen tweede keer uitstel, coronacrisis of niet. “We hebben nu een jaar om alle scenario’s te verkennen met alle betrokken partijen, en te bekijken hoe de shows ongeacht de omstandigheden kunnen plaatsvinden”, zegt producent Sietse Bakker. “Indien nodig zal dat gebeuren met enkele aanpassingen. We mikken nog steeds hoog.”\n\nNieuwe tijdgeest\n\nWat al vastligt, is dat iedere kandidaat moet deelnemen met een nieuw nummer. Wat niét gerecycleerd wordt, is het podium. “Dat stond al klaar, dus we gebruiken het gewoon volgend jaar”, zegt Bakker. “Andere ingrepen hangen voorlopig nog af van wat in mei 2021 mogelijk zal zijn. Alles moet passen in de nieuwe tijdgeest.”\n\nWie al een ticket kocht voor het Songfestival maar er op de nieuwe data niet bij kan zijn, krijgt tot 26 juni de kans om een terugbetaling aan te vragen. Tot dusver koos amper vier procent van de ticketkopers om hun geld terug te eisen.",Songfestival maakt nieuwe data bekend
5ee851fa62620fffdccb9628,https://www.nieuwsblad.be/cnt/dmf20200615_04991248,2020-06-16T04:00:00.000Z,"In mei 2021 zien we Hooverphonic eindelijk aan het werk op het Eurovisiesongfestival. Foto: Photo News\n\nDe knoop is doorgehakt: het uitgestelde Eurovisiesongfestival gaat volgend jaar door tussen 18 en 22 mei. Dat maakte de organisatie maandagmiddag bekend. De finale en halve finales vinden nog steeds plaats in de Rotterdamse concertzaal Ahoy. Ook het podium, dat al is gebouwd, wordt gerecycleerd.\n\nAlex Callier weet welke data hij mag omcirkelen in zijn agenda. Volgend jaar vertegenwoordigt hij ons land met Hooverphonic op het Eurovisiesongfestival in Nederland, nadat de editie van 2020 werd afgezegd door de coronacrisis. De nieuwe halve finales staan gepland op 18 en 20 mei 2021, de grote finale op zaterdag 22 mei. De locatie van het spektakel blijft ongewijzigd: de zaal Ahoy in Rotterdam.\n\nDe organisatie van het Songfestival zal de komende maanden gebruiken om zich grondig voor te bereiden op haar volgende editie. Sowieso lijkt ze van plan de liedjeswedstrijd geen tweede keer uitstel, coronacrisis of niet. “We hebben nu een jaar om alle scenario’s te verkennen met alle betrokken partijen, en te bekijken hoe de shows ongeacht de omstandigheden kunnen plaatsvinden”, zegt producent Sietse Bakker. “Indien nodig zal dat gebeuren met enkele aanpassingen. We mikken nog steeds hoog.”\n\nNieuwe tijdgeest\n\nWat al vastligt, is dat iedere kandidaat moet deelnemen met een nieuw nummer. Wat niét gerecycleerd wordt, is het podium. “Dat stond al klaar, dus we gebruiken het gewoon volgend jaar”, zegt Bakker. “Andere ingrepen hangen voorlopig nog af van wat in mei 2021 mogelijk zal zijn. Alles moet passen in de nieuwe tijdgeest.”\n\nWie al een ticket kocht voor het Songfestival maar er op de nieuwe data niet bij kan zijn, krijgt tot 26 juni de kans om een terugbetaling aan te vragen. Tot dusver koos amper vier procent van de ticketkopers om hun geld terug te eisen.",Songfestival maakt nieuwe data bekend
5ee851fc1f07e283f1e0ab76,https://www.tijd.be/r/t/1/id/10233445,2020-06-16T04:00:01.000Z,"Met een wisselmeerderheid in het parlement kan er nog voor het einde van het jaar een taks van 3 procent op de omzet van de grote technologiebedrijven zijn.\n\nHoe kunnen we wereldwijde technologieplatformen, die in elk land geld verdienen aan plaatselijke gebruikers en daar amper belast worden, lokaal laten bijdragen? Die discussie woedt al even in internationale instellingen zoals de Europese Unie en de Organisatie voor Economische Samenwerking en Ontwikkeling (OESO). Voorlopig zonder concreet resultaat.\n\nBij gebrek aan een internationale marsrichting nemen de Belgische federale parlementsleden zelf het heft in handen. Een blok van de linkse partijen - Groen-Ecolo, de PS, de sp.a, PVDA-PTB -met de christendemocraten - CD&V en cdH - en DéFI slaat vandaag de weg in naar de invoering van een belasting van 3 procent op de in België geboekte omzet van technologiereuzen.\n\nHet is een voorstel van cdH-politica Vanessa Matz, die het in juli vorig jaar al indiende, dat plots de wind in de zeilen krijgt. Bij gebrek aan een regering met volheid van bevoegdheden zijn de Kamerleden vrij zelf initiatief te nemen en meerderheden te vormen. Ook doemt de vraag op wie de relanceplannen betaalt. De nog weinig belastte technologiereuzen komen dan in het vizier.\n\nDetails\n\nDe parlementsleden die het voorstel steunen zijn zich bewust dat een lange weg wacht om de details uit te klaren. Maar wachten op de EU of de OESO is geen optie, klinkt het. 'Dit is een startpunt en moet passen in een bredere hervorming van de fiscale bijdragen van multinationals', zegt Wouter Van Besien (Groen). 'De OESO is ermee bezig, maar dat kan nog lang aanslepen.'\n\nWe zullen digitale bedrijven die hier actief zijn moeten verplichten de omzet die ze hier draaien te melden. Steven Mathei CD&V\n\nEen eerste discussiepunt zijn de referentiebedragen wanneer een bedrijf als groot internationaal technologieplatform aanzien wordt. De kaap ligt op een wereldwijde omzet van meer dan 750 miljoen euro, waarvan meer dan 5 miljoen in België. Dat laatste bedrag is al naar beneden bijgesteld, de kleine Belgische markt beter reflecterend tegenover een vorig voorstel.\n\nVooral CD&V laat zich horen over dat punt. De partij stelde haar standpunt bij in vergelijking met eerdere pogingen een GAFA-taks (Google, Amazon, Facebook, Apple) in het leven te roepen, toen ze zich onthield. Dat is mogelijk onder impuls van nieuwbakken voorzitter Joachim Coens, die in een interview met De Tijd in mei pleitte de techgiganten te belasten op hun omzet.\n\nBelastbaar inkomen\n\nEen ander uit te klaren punt is hoe de fiscus zicht krijgt op het belastbaar inkomen van de geviseerde technologiebedrijven in België. 'We zullen digitale bedrijven die hier actief zijn moeten verplichten de omzet die ze hier draaien te melden. Maar dat is moeilijker dan bij een bedrijf dat hier fysiek aanwezig is', zegt Steven Mathei van CD&V.\n\nToch geeft het wetsvoorstel daar een aanzet. Drie digitale diensten lopen in het vizier: het aanbieden van online reclame, het verwerken van gebruikersdata of het uitbaten van een platform waar gebruikers met elkaar contact hebben.",Parlement speelt soloslim over digitale taks
5ee851fde19d4149947f48e8,https://www.hln.be/de-krant/waar-halen-ze-de-centen~a8edc75d/,2020-06-15T22:00:00.000Z,"sport, sportdiscipline, Andrew, Barcelona, CCC, Dimension Data, FC Barcelona, Francisco Huertas, Francisco Huertas Gonzalez, Gerry Ryan, Giro, Granada, Huertas Gonzalez, Jesus, José Manuel Moreno, Katholieke Universiteit Leuven, Manuela Fundacion, Maria Angustias Gonzàlez, NTT, Qhubeka, Ryan, Spanje, Spelen, Stefano Garzelli, UNICEF, Wim Lagae, WorldTour, WorldTourteam, Yates, Zuid-Afrika, Zuid-Spanje",Waar halen ze de centen?
5ee88a375ea38454470ae58d,https://vrtnws.be/p.RQP8a8v06,2020-06-16T06:04:07.000Z,"Antwerpen had al 9 meetstations voor luchtkwaliteit. Dat zijn grote en dure installaties, maar die meten enkel de kwaliteit van de lucht in de directe omgeving. ""Een veel dichter netwerk is nodig om een leefbaarheidsaanpak op buurtniveau of in omgevingen van scholen en kinderopvanginitiatieven op te zetten en te evalueren, en om de luchtkwaliteitskaarten te verbeteren"", klinkt het nu.\n\nDe stad Antwerpen stapt daarom samen met de Vlaamse Instelling voor Technologisch Onderzoek (VITO) en de Vlaamse Milieumaatschappij (VMM) in een Europees proefproject rond luchtkwaliteitssensoren. Er komen 34 goedkopere toestellen die het mogelijk moeten maken om een fijnmaziger netwerk van sensoren te verkrijgen dan nu het geval is.\n\n""Met die sensoren hopen we ook de luchtkwaliteit in streetcanyons beter in kaart te brengen"", zegt schepen voor Leefmilieu Tom Meeuws (sp.a). ""In smalle straten met hoge gebouwen is voor gewone meetstations meestal geen plaats, terwijl de luchtvervuiling er toch langer blijft hangen. Nieuwe sensoren kunnen hier waardevolle data aanleveren om bijkomend beleid op te stoelen.""\n\n\n\nNaast Antwerpen nemen ook het Kroatische Zagreb en het Noorse Oslo deel aan het proefproject.",Extra meetpunten voor luchtkwaliteit op komst in Antwerpen
5ee88a3c25eb8a005251b29c,https://www.hln.be/sport/wielrennen/nieuwe-sponsor-van-mitchelton-scott-roept-vragen-op-waar-halen-ze-de-centen~a6e5d92e/,2020-06-16T05:47:00.000Z,"sport, sportdiscipline, Andrew, Barcelona, CCC, Dimension Data, FC Barcelona, Francisco Huertas, Francisco Huertas Gonzalez, Gerry Ryan, Giro, Granada, Huertas Gonzalez, Jesus, José Manuel Moreno, Katholieke Universiteit Leuven, Manuela Fundacion, Maria Angustias Gonzàlez, NTT, Qhubeka, Ryan, Spanje, Spelen, Stefano Garzelli, UNICEF, Wim Lagae, WorldTour, WorldTourteam, Yates, Zuid-Afrika, Zuid-Spanje",Nieuwe sponsor van Mitchelton-Scott roept vragen op: waar halen ze de centen?
5ee88a3c25eb8a005251b2ab,https://www.hln.be/de-krant/nieuwe-sponsor-van-mitchelton-scott-roept-vragen-op-waar-halen-ze-de-centen~a8edc75d/,2020-06-15T22:00:00.000Z,"sport, sportdiscipline, Andrew, Barcelona, CCC, Dimension Data, FC Barcelona, Francisco Huertas, Francisco Huertas Gonzalez, Gerry Ryan, Giro, Granada, Huertas Gonzalez, Jesus, José Manuel Moreno, Katholieke Universiteit Leuven, Manuela Fundacion, Maria Angustias Gonzàlez, NTT, Qhubeka, Ryan, Spanje, Spelen, Stefano Garzelli, UNICEF, Wim Lagae, WorldTour, WorldTourteam, Yates, Zuid-Afrika, Zuid-Spanje",Nieuwe sponsor van Mitchelton-Scott roept vragen op: waar halen ze de centen?
5ee8c277896f081b803b17c9,https://www.tijd.be/r/t/1/id/10233566,2020-06-16T12:58:05.000Z,"Vanaf woensdag zijn door corona getroffen ondernemingen niet meer automatisch beschermd tegen faillissementen en beslagen. Maar de storm wordt pas na de zomer verwacht.\n\nEen staakt-het-vuren, zo omschreef de federale regering in een Koninklijk Besluit in april 'het moratorium op faillissementen' dat vandaag afloopt. Dat lastte een afkoelingsperiode in waarin het onmogelijk was beslag te leggen op de goederen van een schuldeiser of de rechter het faillissement te laten uitspreken. Dat staakt-het-vuren is woensdag officieel voorbij.\n\nHernemen de vijandelijkheden meteen met het volle geweld? Zo'n vaart lijkt het niet te lopen, leert een rondvraag bij advocaten en magistraten.\n\n'Dat zal nog even duren', zegt Dorothée Vermeiren, partner bij Clifford Chance. 'We beleven de stilte voor de storm. Bedrijven zijn nog aan het heropstarten. Ook veel schuldeisers denken twee keer na voor ze agressief optreden tegen een schuldenaar, omdat ze snel in een patstelling kunnen komen. Maar uiteindelijk moeten bestuurders hun rekening maken en misschien toch bescherming tegen schuldeisers vragen. Ik verwacht een hete herfst.'\n\nElders klinkt hetzelfde geluid. Arie Van Hoe, advocaat insolventierecht bij NautaDutilh ziet drie fases. In het begin van de coronacrisis viel de dagelijkse praktijk van beslag leggen om praktische redenen grotendeels stil. Het moratorium op faillissementen luidde een tweede fase in, waarbij ondernemingen automatisch waren beschermd tegen faillissement en beslagen. Nu start de derde fase.\n\nNa de zomer\n\nDie zal zich na de zomer laten voelen. Al is het maar omdat straks het gerechtelijk verlof start. Maar ook omdat de rechtbanken nog even bezig zijn met oudere dossiers. De faillissementskamer van de Ondernemingsrechtbank van Brussel heeft de afgelopen maanden gewoon doorgewerkt, omdat er nog volop zaken van voor de corona-uitbraak waren. Er is geen achterstand opgelopen.\n\nWas het dan wel nodig dat moratorium af te kondigen? 'Dat is goed verlopen', zegt Dorothée Vermeiren. 'Het bracht sereniteit en liet toe even de kat uit de boom te kijken. Het was ook gewoon een bevestiging van de realiteit. De meeste procureurs vorderden al niet meer het faillissement omdat de omstandigheden uitzonderlijk zijn. Ook veel schuldeisers waren terughoudend.'\n\nOok op andere vlakken blijkt de storm pas dit najaar te komen. Zo lijken bij de grote advocatenkantoren niet abnormaal veel voorbereidingen voor collectief ontslag. 'We hebben de indruk dat ondernemingen massaal gebruikmaken van de geboden mogelijkheden van tijdelijke werkloosheid en op een verstandige manier - door individuele ontslagen - hun organisatie bijsturen', zegt Elisabeth Matthys, partner bij Stibbe. 'Op die manier proberen ze na de zomer klaar te staan om de coronaschok te verteren.'\n\nVervijfvoudigen\n\nMaar dat de storm komt, lijkt buiten kijf te staan. Bedrijfsdata-expert Graydon verwacht dat het aantal faillissementen verdrievoudigt tot vervijfvoudigt. De coronacrisis kan de komende maanden en jaren tot 50.000 faillissementen leiden, zegt Eric Van den Broele, senior manager onderzoek en ontwikkeling bij Graydon. Ook hij denkt dat we daarvan deze maand nog niet veel zullen zien.",Faillissementenstorm pas na de zomer
5ee8fab74b66b3e57d654ed6,https://www.hbvl.be/cnt/dmf20200616_04992493/zowat-alle-coronacijfers-in-limburgse-ziekenhuizen-en-woonzorgcentra-dalen,2020-06-16T13:48:45.000Z,"Hasselt - Net als de nationale coronacijfers zijn ook de Limburgse bemoedigend. Op dit moment gaan zowat alle trends in de ziekenhuizen en woonzorgcentra achteruit. Na een correctie van de cijfers zijn er zelfs minder overlijdens in de woonzorgcentra dan eerst werd gecommuniceerd.\n\nVolgens de meeste recente cijfers van Sciensano verblijven op dit moment nog 36 patiënten in een van de zeven Limburgse ziekenhuizen. Zes van hen liggen op een intensieve afdeling, drie patiënten hebben nog kunstmatige beademing nodig. Opvallend is dat er op dit moment al vier Limburgse ziekenhuizen zijn zonder een covidpatiënt op intensieve zorgen. Minstens 428 patiënten hebben de oneerlijke strijd tegen het virus verloren in een van de Limburgse ziekenhuizen.\n\nGecorrigeerde cijfers\n\nHet Agentschap Zorg en Gezondheid heeft intussen ook de cijfers gecorrigeerd die de woonzorgcentra via zelfrapportage aan de overheid hebben bezorgd. Door de invoering van een nieuwe meetmethode begin juni zijn er fouten en dubbeltellingen in de data geslopen. Meer dan een week waren er daarom geen cijfers over de woonzorgcentra in Vlaanderen beschikbaar. “We hebben ons best gedaan om de cijfers zo snel mogelijk te corrigeren”, zegt woordvoerder Joris Moonens van het Agentschap Zorg en Gezondheid. “Er dient wel een bemerking worden gemaakt, de woonzorgcentra communiceren hun gegevens niet in het weekend. Daardoor krijg je op maandag de cijfers van zaterdag en zondag bijeengeteld, wat sommige kleine opflakkeringen verklaart.”\n\nFoto: Photo News\n\nDe afgelopen 24 uur is er in de woonzorgcentra één overlijden bijgekomen en dat brengt het aantal op 527 voor Limburg. Dit gecorrigeerde aantal is lager dan het laatst gecommuniceerde aantal overlijdens in rusthuizen voor Limburg (535), wat bewijst dat er in onze provincie zeven dubbeltellingen zijn geweest.\n\nVijf rusthuisbewoners met Covid-19 verblijven nog in het ziekenhuis, eentje meer dan gisteren. In totaal zijn er nu al in onze provincie al zeker - ziekenhuizen en woonzorgcentra samengeteld - 955 mensen overleden aan de dodelijke longziekte.",Zowat alle coronacijfers in Limburgse ziekenhuizen en woonzorgcentra dalen
5ee8fab9ee7ed153aef3a571,https://vrtnws.be/p.Gamlb7YXP,2020-06-16T15:30:06.000Z,"Nina beseft dat het moeilijk wordt om de oude linde nog te redden: ""Daarom dat ik met de petitie ook verder wil kijken en wil vragen om in de toekomst in Vlaanderen geen kapvergunningen meer af te leveren voor monumentale bomen, en te eisen dat de architect zijn plannen aanpast aan de bestaande waardevolle natuur in plaats van andersom. In Nederland bestaat zo al een databank met beschermde bomen.""\n\n""Wij vragen wel degelijk aan architecten om zo veel mogelijk rekening te houden met de bestaande omgeving"", klinkt het bij Woonhaven, ""maar dat lukt niet altijd. ""We hebben trouwens ook bewonersvergaderingen georganiseerd om de plannen toe te lichten.""\n\nNina bekent dat ze de affiches van het openbaar onderzoek wel heeft zien hangen: ""Ja, ik heb er nu wel spijt van dat ik de plannen niet ingekeken heb. Laat dat ook een boodschap zijn voor iedereen: als er een bouwproject aangekondigd wordt in je buurt, ga dan zeker de plannen eens inkijken voor het te laat is.""",Al meer dan 3300 handtekeningen tegen het kappen van een oude linde in Deurne
5ee8fac02f220ff908f09dac,https://www.tijd.be/r/t/1/id/10233595,2020-06-16T14:52:00.000Z,"Een woningverzekering dekt de financiële gevolgen van onder andere brand, waterschade, glasbreuk, blikseminslag en natuurrampen. Corona Direct Verzekeringen lanceert een woningverzekering per kubieke meter volume. Eerder pionierde de verzekeraar met de autoverzekering per kilometer.\n\n‘Deze werkwijze vereenvoudigt de verzekeringsaanvraag niet alleen gevoelig, het reduceert meteen ook de foutenmarge bij zo’n aanvraag’, klinkt het bij Corona Direct Verzekeringen.\n\nTot nu toe werken de meeste verzekeraars met een roosterschema: de te verzekeren waarde is dan gebaseerd op het aantal ruimtes, badkamers… ‘Wie het aantal ruimtes niet correct doorgeeft, riskeert onderverzekerd te zijn. Door een inschatting te maken van de volumes hoeft de verzekerde zich niet langer ongerust te maken of alles wel correct verzekerd is. Hij is tegelijk zeker dat zijn premie niet hoger ligt dan noodzakelijk’, zegt woordvoerster Karel Byloos. De verschuldigde verzekeringspremie blijft in dezelfde lijn liggen als voorheen.\n\n3D-technologie\n\nVoor de volumebepaling werkt Corona Direct met een toepassing van Rockestate, een start-up gespecialiseerd in het automatisch herkennen van woningeigenschappen. Die zoekt op basis van publieke databronnen zoals kadastrale plannen en luchtbeelden het huis op en bepaalt het volume. Ook aanpalende bijgebouwen of losstaande garages en tuinhuisjes op dezelfde bouwgrond worden opgemeten. Op basis van die 3D-technologie komt Corona Direct tot een verzekering die elke kubieke meter van een woning en bijgebouwen in acht neemt.\n\n‘Bij een renovatie vragen we onze klanten om ons op de hoogte te brengen. Een opsplitsing van een grote kamer in twee zou met het plaatsenstelsel leiden tot een hogere verzekeringspremie, maar met de premiebepaling volgens het volume zal dat niet het geval zijn. Zolang je geen bijbouw zet, zal er geen premie-aanpassing zijn’, zegt Byloos.\n\nAlleen voor huizen\n\nDe woningverzekering per kubieke meter is vooralsnog niet beschikbaar voor appartementen of studio’s, omdat het voor zulke woningen niet mogelijk is om via de toepassing het volume te bepalen. Daarvoor blijft Corona Direct het plaatsenstelsel gebruiken.",Corona Direct lanceert woningverzekering per kubieke meter
5ee8fac0ee7ed153aef3a585,https://www.demorgen.be/nieuws/een-belgische-digitaks-heeft-dat-zin~bf1e28ec/,2020-06-16T16:30:00.000Z,"De data die we allemaal samen genereren door foto’s te delen en zoektermen in te tikken, creëren megawinsten voor techbedrijven. Winsten waar die giganten geen belastingen op betalen. Een Belgische digitaks moet daar paal en perk aan stellen. Maar heeft dat zin?","Een Belgische digitaks, heeft dat zin?"
5ee932f8b3032d5cef6f83fc,https://www.standaard.be/cnt/dmf20200616_04992759,2020-06-16T17:52:56.000Z,"De Amerikaanse president Donald Trump heeft dinsdag een decreet ondertekend dat een beperkte hervorming van de ordediensten stipuleert. Trump wil op die manier inspelen op de protesten tegen racisme en politiegeweld die de Verenigde Staten nu al meer dan twee weken in de greep houden.\n\nVolgens het decreet is de controversiële nekklem niet langer toegestaan, behalve ‘als het leven van een agent in gevaar is’, verduidelijkte Trump. De Amerikaanse president roept de ordediensten op om ‘de meest strikte professionele normen’ aan te nemen.\n\nBovendien komt er een database waarin bijgehouden wordt welke federale agenten zich te buiten gaan aan het gebruik van buitensporig geweld. Volgens Trump is het slechts een klein percentage van de agenten dat zich daar schuldig aan maakt. ‘Het is maar een heel klein aantal. Maar niemand wil meer van hen af dan de goede politieagenten’.\n\nTrump hamerde dinsdag andermaal op het belang van wat hij noemt ‘law and order’, om snel de orde te herstellen in zijn land. ‘Amerikanen willen en vragen dat’, klonk het. ‘Sommigen weten zelfs niet dat ze het willen, maar toch willen ze het.’\n\nSinds de dood van Afro-Amerikaan George Floyd, die op 25 mei in de Verenigde Staten om het leven kwam na bruut politiegeweld, braken in de hele VS, en nadien wereldwijd, protesten uit om racisme en politiegeweld aan te klagen.",Trump keurt beperkte hervorming politiediensten goed
5ee9a374069cc950f95daac4,http://feeds.nieuwsblad.be/~r/nieuws/snelnieuws/~3/qGQvOUdbIAI/dmf20200616_04992853,2020-06-17T01:00:04.000Z,"Er is een DNA-databank ontwikkeld waarmee controleurs gemakkelijker visfraude kunnen opsporen. Uit een analyse blijkt dat 17 procent van de tong en 2 procent van de kabeljauw stiekem vervangen wordt door een goedkopere vissoort.\n\nAls u in plaats van kabeljauwfilet of tongrolletjes eigenlijk een goedkopere vissoort voorgeschoteld krijgt in een restaurant, warenhuis of viswinkel, bent u slachtoffer van visfraude. De ‘valse vis’ is daarbij zo versneden of verwerkt dat je het verschil met de dure soort niet meer ziet. Maar daar komt verandering in. Het Belgische Instituut voor Landbouw- en Visserijonderzoek (ILVO) ontwikkelde een nieuwe DNA-databank van 42 commerciële vissoorten.\n\n“Zo kunnen controleurs met DNA-stalen valse vis ontmaskeren”, zegt Greet Riebbels van het ILVO. “Zelfs als de vis sterk verwerkt is in bijvoorbeeld een kant-en-klare maaltijd, kunnen we in het labo nog altijd de identiteit van de vis achterhalen. We steken het staal in een machine en zien precies welke vis het is.”\n\n“Het is niet altijd duidelijk waar precies gefraudeerd wordt”, zegt Greet Riebbels. “De valse vis in de supermarkt kan bijvoorbeeld ook bij de import, groothandel of in de verwerking verwisseld zijn. De studie toont aan dat visfraude overal in de keten kan zitten, en dat er dus een brede controle nodig is.”",Aangeprezen vis stiekem vervangen door goedkoop alternatief: nieuwe methode ontwikkeld tegen visfraude
5ee9a3747c52bc2184566561,https://www.nieuwsblad.be/cnt/dmf20200616_04992853,2020-06-17T01:00:04.000Z,"Er is een DNA-databank ontwikkeld waarmee controleurs gemakkelijker visfraude kunnen opsporen. Uit een analyse blijkt dat 17 procent van de tong en 2 procent van de kabeljauw stiekem vervangen wordt door een goedkopere vissoort.\n\nAls u in plaats van kabeljauwfilet of tongrolletjes eigenlijk een goedkopere vissoort voorgeschoteld krijgt in een restaurant, warenhuis of viswinkel, bent u slachtoffer van visfraude. De ‘valse vis’ is daarbij zo versneden of verwerkt dat je het verschil met de dure soort niet meer ziet. Maar daar komt verandering in. Het Belgische Instituut voor Landbouw- en Visserijonderzoek (ILVO) ontwikkelde een nieuwe DNA-databank van 42 commerciële vissoorten.\n\n“Zo kunnen controleurs met DNA-stalen valse vis ontmaskeren”, zegt Greet Riebbels van het ILVO. “Zelfs als de vis sterk verwerkt is in bijvoorbeeld een kant-en-klare maaltijd, kunnen we in het labo nog altijd de identiteit van de vis achterhalen. We steken het staal in een machine en zien precies welke vis het is.”\n\n“Het is niet altijd duidelijk waar precies gefraudeerd wordt”, zegt Greet Riebbels. “De valse vis in de supermarkt kan bijvoorbeeld ook bij de import, groothandel of in de verwerking verwisseld zijn. De studie toont aan dat visfraude overal in de keten kan zitten, en dat er dus een brede controle nodig is.”",Aangeprezen vis stiekem vervangen door goedkoop alternatief: nieuwe methode ontwikkeld tegen visfraude
5ee9a376204a5318847ae5af,https://www.hbvl.be/cnt/dmf20200617_04993058/noordkaap-feestje-een-jaar-uitgesteld,2020-06-17T01:25:00.000Z,"De data van de drie uitverkochte reünieconcerten van Noordkaap in de AB zijn voor de tweede keer verplaatst. Kort samengevat, betekent dit dat het reüniefeestje gewoon met een jaar wordt uitgesteld.",Noordkaap-feestje een jaar uitgesteld
5ee9a3763646df2de23ebbab,https://www.hbvl.be/cnt/dmf20200616_04992999/dna-onderzoek-bewijst-uw-kabeljauw-is-soms-gewoon-een-schelvis,2020-06-17T01:25:00.000Z,Het Instituut voor Landbouw- en Visserijonderzoek heeft een DNA-databank ontwikkeld waarmee controleurs gemakkelijker visfraude kunnen opsporen. Uit een analyse blijkt dat 17 procent van de tong en 2 procent van de kabeljauw vervangen wordt door een goedkopere vissoort.,DNA-onderzoek bewijst: uw kabeljauw is soms gewoon een schelvis
5ee9a37d3646df2de23ebbad,https://www.knack.be/nieuws/belgie/kocht-belgie-onbetrouwbare-coronatests-fagg-topman-komt-in-opspraak/article-longread-1610423.html,2020-06-17T04:00:06.000Z,"Sinds 3 juni betaalt het Riziv serologische covid-19-testen terug. Maar krijgt de Belgische patiënt wel waar voor zijn geld? Het Federaal Agentschap voor Geneesmiddelen en Gezondheidsproducten (FAGG) sloot in april een miljoenendeal met een Italiaans biotechbedrijf voor testkits die nu van twijfelachtige kwaliteit blijken. Ging FAGG-directeur-generaal Hugues Malonne zijn boekje te buiten?\n\nDankzij onze inspanningen is het eerste productielot van DiaSorin naar België gestuurd. Omdat België als eerste had onderhandeld, konden we een groot deel van de voorraad binnenhalen', aldus Hugues Malonne op 6 mei in de Franstalige Artsenkrant. In een later interview schetst de directeur-generaal POST-vergunning bij de FAGG de moeilijke situatie: 'De federale overheid wilde tekorten vermijden. Alleen DiaSorin kon ons een zeker volume garanderen. Het was bovendien de eerste firma die een geautomatiseerde serologische covid-19-test in ons land op de markt bracht.' In totaal gaat het om een contract van 1 miljoen testkits, waarbij de overheid - in ruil voor bevoorradingszekerheid - de testkits aankoopt die niet door Belgische labs afgenomen worden. Ook met andere firma's zijn zulke contracten gesloten. Voorlopig zijn slechts 267.000 DiaSorin-testkits bij Belgische labs geleverd.\n\n...\n\nDankzij onze inspanningen is het eerste productielot van DiaSorin naar België gestuurd. Omdat België als eerste had onderhandeld, konden we een groot deel van de voorraad binnenhalen', aldus Hugues Malonne op 6 mei in de Franstalige Artsenkrant. In een later interview schetst de directeur-generaal POST-vergunning bij de FAGG de moeilijke situatie: 'De federale overheid wilde tekorten vermijden. Alleen DiaSorin kon ons een zeker volume garanderen. Het was bovendien de eerste firma die een geautomatiseerde serologische covid-19-test in ons land op de markt bracht.' In totaal gaat het om een contract van 1 miljoen testkits, waarbij de overheid - in ruil voor bevoorradingszekerheid - de testkits aankoopt die niet door Belgische labs afgenomen worden. Ook met andere firma's zijn zulke contracten gesloten. Voorlopig zijn slechts 267.000 DiaSorin-testkits bij Belgische labs geleverd. Hugues Malonne is hoogleraar farmaceutische wetenschappen aan ULB en UNamur, een voormalige consultant voor farmabedrijven, en hij maakt deel uit van de coronataskforce van minister Philippe De Backer (Open VLD). Hij had zijn deal op 24 april al verdedigd tijdens een conferencecall met zo'n 100 Belgische laboratoriumverantwoordelijken. Volgens Malonne bedroeg 'zowel de sensitiviteit als de specificiteit van de test 100 procent'. Dat betekent dat de test foutloos bloedstalen met antilichamen tegen covid-19 kan aanwijzen. Malonne baseerde zich naar eigen zeggen op gegevens van de fabrikant. Het publiek was niet overtuigd: 'Het bewijs voor die topprestatie heeft niemand ooit gezien. We moesten hem geloven op zijn woord.' Het leiderschap van Malonne tijdens de coronacrisis zet kwaad bloed bij de verantwoordelijken van de Belgische labs. Zij kennen elkaars verhalen en vormen een hechte, informele community, over taal- en organisatiegrenzen heen. 'Dat klinkt misschien melig, maar wij willen echt kwaliteit leveren voor de patiënt.' De meeste labverantwoordelijken met wie we spraken - onder wie wetenschappers met naam en faam - willen niet openlijk getuigen uit schrik voor de gevolgen voor hun laboratoria. Ze speelden ons wel e-mails, testresultaten en niet- publieke documenten door. Serologische testen sporen antilichamen tegen het coronavirus op in bloedstalen. PCR-testen detecteren rechtstreeks virus-DNA in slijmstalen. Zij speelden daarmee de hoofdrol in de vroege fases van de coronapandemie, terwijl serologische testen vooral van nut zijn in latere fases. Ze gaan na welke mensen immuun zijn. Zo kun je bijvoorbeeld de mate van 'herd immunity' bij de bevolking in kaart brengen. Of voor de covid-afdeling in een ziekenhuis medisch personeel met een sterke immuniteit selecteren. Met een tijdelijk verbod op de terugbetaling stond er tot 3 juni een rem op het gebruik van serologische testen voor covid-19. Dat moest voorkomen dat er tests werden uitgevoerd 'waarvan de specificiteit niet was aangetoond' , wat zou kunnen leiden tot 'verkeerde interpretaties'. Maar na de conferencecall van 24 april ging het snel. 's Maandags al kregen de eerste labs met een DiaSorin-analyzer - in België zijn er 81 - de nieuwe testkits toegestuurd. 'Het was absurd. We hadden die tests niet besteld en we hadden nooit enig bewijs gezien van hun betrouwbaarheid', zegt een labverantwoordelijke verbouwereerd. Gratis waren de ongevraagde tests niet. DiaSorin factureerde 7 euro per test, zonder btw. Daarmee bevindt de testkit zich meteen in de hogere prijscategorie. Ter vergelijking: een test van concurrent EuroImmun kost 5,4 euro en die van marktleider Roche minder dan 2 euro. Alleen de Chinese Wantai-test - 'de Rolls Royce onder de testkits' - is met 9 euro nog duurder. Op dezelfde onlinemeeting had Malonne nog een primeur: er kwam een nieuw systeem voor de validatie van serologische covid-19-testen. Nieuwe labmethodes moeten voor gebruik altijd gevalideerd worden. Dat betekent dat je met een experiment nagaat of de test wel doet wat hij belooft. Na een eerste validatie door de fabrikant, moeten laboratoria voor het gebruik van de test nog eens een verificatie doen om te controleren of de test ook in concrete omstandigheden werkt. Voor covid-19-tests moet het anders: wie in België zo'n test op de markt wil brengen, moet nu een aanvraag indienen bij het FAGG. Dat wijst dan een laboratorium aan om de validatie uit te voeren. Op basis van die validatie belandt de test al dan niet op de gemeenschappelijke lijst 'aanbevolen serologische testen' van het FAGG en Sciensano. Zonder vermelding op de lijst betaalt het Riziv niets terug. Volgens Sciensano is dat nodig omdat 'de kwaliteit van de testkits niet constant is'. De laboratoria begrijpen het niet: 'Moeilijke tijden of niet, wij zijn echt wel in staat om de kwaliteit van een testkit na te gaan. Dat moeten we toch altijd doen?' Wanneer een lab buiten de procedure om toch een nieuwe testkit wil testen, bijvoorbeeld op vraag van een producent met het oog op toegang tot de Europese markt, volgt bovendien een persoonlijke waarschuwing van Malonne dat dit het lab en de producent grote consequenties kan hebben. Etienne Cavalier, voorzitter van de Vereniging voor Laboratoriumgeneeskunde, vindt het zinloos om elke test afzonderlijk te laten valideren, zonder ze te vergelijken. Het systeem gaat zelfs in tegen het KB op de klinische laboratoria: 'Laboratoria mogen alleen testen gebruiken die ze eerst zelf gevalideerd hebben. Dat is wettelijk verplicht.' Dat het FAGG bij de nieuwe testkits het laken naar zich toe trekt, is één ding. Maar de officiële validatie van de testkit van DiaSorin - waarvoor Malonne een miljoenencontract heeft afgesloten - doet de Belgische klinisch biologen steigeren. Want die opdracht heeft het FAGG toevertrouwd aan het lab van de Brusselse ziekenhuisgroep Hôpitaux Bruxellois Iris Sud. En meer bepaald aan Marie Tré-Hardy, die naast adjunct-diensthoofd van dat laboratorium, ook de partner is van Malonne en moeder van zijn kinderen. Malonne ziet geen graten in de toewijzing: 'Mijn vriendin is gedekt door mijn belangenverklaring bij het FAGG. Welk belang zou ze trouwens hebben bij zo'n validatie? Het is onbezoldigd werk en er zijn genoeg andere labs die ook validaties mogen doen.' Op 25 mei verschijnt in het vakblad Clinical Chemistry and Laboratory Medicine een validatiestudie van DiaSorin, met Marie Tré-Hardy als hoofdauteur. In haar conclusie laat ze geen ruimte voor twijfel over de testkit: 'De analytische en klinische prestaties zijn excellent.' Wie zich daar vragen bij stelt, wordt gerustgesteld: 'De auteurs verklaren geen conflicterende belangen te hebben.' Maar dat is niet alles. Want op 13 mei was al een ander kort artikel verschenen in Journal of Infection over de Italiaanse testkit. Wie de auteurslijst bekijkt, moet even in de ogen wrijven: niet alleen Tré-Hardy, maar ook Hugues Malonne zelf - nochtans geen klinisch bioloog - komt daarin voor. Zijn uitleg: 'Ik wilde als academicus een interessante bijdrage leveren aan het wetenschappelijk debat. De testkit kon namelijk performanter gemaakt worden door de grenswaarden aan te passen.' Etienne Cavalier regeert fel: 'Nonsens. Hij onderhandelt eerst over een contract met DiaSorin en publiceert dan samen met dezelfde groep auteurs die de validatiestudie uitvoeren. Dan heb je een belangenconflict.' Nog gênanter wordt het voor Malonne wanneer tijdens een conferencecall op uitnodiging van UZ Leuven blijkt dat het lab van AZ Delta in Roeselare een onafhankelijke validatie van DiaSorins testkit heeft uitgevoerd. Het lab testte 7 verschillende testkits op covid-19-stalen van zowel patiënten met zware als met mildere symptomen. Het resultaat? DiaSorins test stelt zwaar teleur. In bloedstalen van bevestigde covid-patiënten afgenomen 20 dagen na de eerste symptomen gaf de kit in 17 procent van de gevallen een vals-negatief resultaat. 'Dat is zeer ongewenst', legt een aanwezige uit. 'Er zijn meer en meer indicaties dat covid-19 zelfs bij patiënten die amper symptomen hadden op lange termijn zware beschadigingen kan aanrichten. Als zo'n test dan vals-negatief is, kan de arts een verkeerde diagnose stellen.' Daarnaast gaf DiaSorins test nog eens 3,6 procent vals-positieve resultaten. Dat was 0 procent bij de concurrentie. Interessante bevindingen van het onderzoek: de Chinese Wantai-test bleek het meest betrouwbaar. En ook de goedkoopste test, die van Roche, hoorde bij de beste. Nog twee andere grote Belgische laboratoria voerden een validatie uit, waarin ze de test van DiaSorin hadden opgenomen. Het verschil met de concurrentie was hier minder dramatisch. Toch kwam in beide studies de kit van DiaSorin als minst performante uit de bus. 'Roeselare heeft nu een inspectie van het FAGG aan zijn broek!' klinkt het verontwaardigd in een ander lab. 'Ze moeten alle testresultaten van de DiaSorin- validatie afgeven. De resultaten lagen niet in lijn met die van zijn vriendin en dat kan niet volgens Malonne.' Malonne zelf zegt dat er bij de validaties van AZ Delta 'grove fouten' gemaakt zijn: 'Daarom heb ik de inspectiedienst ingeschakeld.' Nochtans waren de resultaten van AZ Delta zeer vergelijkbaar met die van de Nederlandse taskforce serologie die de DiaSorin-kit uit het lijstje van geschikte testen hield. In een reactie laat AZ Delta weten dat de validatie correct verlopen is en dat het bij zijn bevindingen blijft: 'Om volledige openheid te bieden hebben we de dataset met de ruwe gegevens online ter beschikking gesteld zodat iedereen de resultaten kan narekenen.' Over het gebrek aan transparantie bij de toewijzing van validatiestudies aan laboratoria heerst grote frustratie. Terwijl in het nieuwe systeem een aantal grote Belgische labs er nog geen mochten uitvoeren, nam Malonnes vriendin al deel aan drie validaties, waarvan twee in haar eigen lab. Ook daar ziet Cavalier een belangenconflict: 'Als je de gecentraliseerde validatie van een testkit toewijst aan bepaalde laboratoria wordt het voor andere moeilijker om erover te publiceren. Het is een zeer competitieve wereld. Vergeet dat niet.' In Italië kwam DiaSorin onlangs in opspraak in een dossier rond onrechtmatige staatssteun bij de klinische validatie van een testkit in een openbaar ziekenhuis in Pavia. Spilfiguur is professor Fausto Baldanti, die zowel verbonden is aan het ziekenhuis, en deeluitmaakt van een werkgroep die voor de overheid de kwaliteit van testen beoordeelt. De administratieve rechtbank van Milaan vernietigde het contract. DiaSorin gaat in beroep.Voorts blijkt dat de regio Lombardije zonder openbare aanbesteding bij DiaSorin 500.000 serologische testkits kocht tegen 4 euro per stuk. Van het grote verschil met de Italiaanse prijs voor de testkit is Malonne naar eigen zeggen niet op de hoogte: 'Ik maak de info meteen over aan de advocaten van de Belgische staat.' Terwijl de testkit van DiaSorin nog voor de publicatie van de validatiestudie was opgenomen in de lijst aanbevolen testen, zorgt het nieuwe systeem voor vertragingen bij de validatie van andere serologische testen. Zo wordt de test van Roche pas sinds 8 juni terugbetaald. De Wantai-test, waarvan de Nederlandse overheid er 1 miljoen kocht, zal volgens Malonne eerstdaags op de lijst verschijnen.Minister Phillippe De Backer laat tot slot weten dat hij niet op de hoogte was van de situatie, maar dat hij bij alle betrokkenen meer informatie heeft opgevraagd'.",Kocht België onbetrouwbare coronatests? FAGG-topman komt in opspraak
5ee9dbb5b84d632a43978567,https://www.nieuwsblad.be/cnt/dmf20200617_04993092,2020-06-17T06:41:00.000Z,"De UEFA gaat vandaag in conclaaf over de internationale voetbalkalender. Volgens de Nederlandse krant AD is de kans reëel dat de Europese kwalificatierondes in één wedstrijd zullen worden afgewerkt. En dat zou belangrijk nieuws zijn voor Antwerp, AA Gent en Standard. Voor hen ‘dreigt’ een match op leven en dood. Club Brugge (Champions League) en Charleroi (Europa League) zijn rechtstreeks geplaatst voor de poulefase.\n\nEnkele topcompetities kennen als gevolg van corona pas hun ontknoping eind juli. Daardoor moet ook de UEFA zijn kalender herzien met betrekking tot de ontknoping van de Champions League en de Europa League. Het Algemeen Dagblad meent te weten dat eerst de resterende achtste finales worden afgewerkt waarna beide toernooien een ‘final eight’ krijgen. Vier kwartfinales, twee halve finales en een finale, telkens in één wedstrijd. De ontknoping van de Europa League zou in Duitsland plaatsvinden, de Champions League gaat naar de Portugese hoofdstad Lissabon. De finale van de Champions League staat gepland voor zondag 23 augustus.\n\nImpact op nieuwe kalender\n\nUiteraard heeft dit alles impact op de kalender van het seizoen 2020-2021. Aangezien er volgend seizoen ook nog onverwacht een EK is bijgekomen, moeten de nationale competities vroeger dan voorzien afgelopen zijn. Om plaats te winnen op de kalender zullen volgens het AD de voorrondes van Champions League en Europe League uitzonderlijk afgewerkt worden in één wedstrijd en niet met heen- en terugwedstrijden. De thuisploeg zou via loting worden bepaald.\n\nDe Europese voetbalfederatie moet ook op zoek naar nieuwe data voor wedstrijden voor de nationale ploegen. Er moeten immers nog vier EK-deelnemers worden bepaald via de playoffs van de Nations League. Tegelijk start straks ook de voorronde voor het WK 2022 in Qatar. Dat wordt puzzelen.","UEFA vergadert vandaag over nieuwe kalender en dat wordt spannend voor Antwerp, Gent en Standard"
5ee9dbb72ed69144eec041d0,https://www.tijd.be/r/t/1/id/10233791,2020-06-17T08:49:36.000Z,"Morgan Stanley voorspelt dat de coronarecessie even kort zal blijken als ze krachtig was.\n\nDe Europese beurzen bouwen woensdag hun schuchtere openingswinst nog uit. De Bel20 noteert intussen 0,9 procent hoger op 3.479 punten, de Euro Stoxx50 gaat 0,7 procent hoger. De Bel20 noteert nu 37 procent boven het dieptepunt van 17 maart en nog 'slechts' 12 procent onder het peil van eind 2019 (zie grafiek).\n\nMorgan Stanley vatte begin deze week het beleggerssentiment perfect samen door in zijn halfjaarlijkse outlook volop in te zetten op een economisch herstel in V-vorm. Een zeer diepe recessie, die vanaf de tweede jaarhelft door een sneller dan verhoopte versoepeling van de lockdown snel plaats maakt voor een overtuigend herstel. Verrassende sterke data over de Amerikaanse economie in mei, zoals de jobmarkt en de kleinhandelsverkopen, voeden die hoop.\n\n'We verwachten dat de westerse economieën deze zomer al weer zullen groeien', stipt Morgan Stanley-hoofdeconoom Chetan Ahya aan. 'En ze zullen de coronaschade tegen het vierde kwartaal van 2021 weggewerkt hebben. Dat is dus over een periode van acht kwartalen, terwijl het tijdens de bankencrisis veertien kwartalen geduurd heeft.'\n\nAhya verwijst als verklaring voor die sneller dan verwachte en verhoopte heropleving naar de forse stimulus van centraal bankiers en overheden om de coronacrisis te bestrijden. En het feit dat de consument sneller dan verhoopt weer 'buitenkomt'. 'Velen dachten dat de versoepeling van de lockdown traag zou verlopen en het ook een hele tijd zou duren eerder de consument weer in actie zou schieten. Niet dus. De mobiliteitsdata wijzen op een duurzame opwaartse trend, ook alle indicatoren voor de dienstensector staan op groen'.\n\nWe verwachten dat de westerse economieën deze zomer al weer zullen groeien Chetan Ahya Morgan Stanley-hoofdeconoom\n\nEerder deze week gaven ook andere strategen aan voorlopig niet echt wakker te liggen van de huidige beperkte opflakkering van het aantal coronabesmettingen, onder meer in China en sommige Amerikaanse deelstaten. 'Nadat in maart en april de gezondheid duidelijk voorrang gekregen heeft op de economie, is de prioriteit van beleidsmakers in die mate veranderd dat een tweede golf eigenlijk onvermijdelijk is', merkte JPMorgan-strateeg John Normand op.",Belegger neemt voorschot op 'V-herstel' economie
5eea13f9f4fabae90d2c19a3,https://vrtnws.be/p.EeRbWKb1p,2020-06-17T09:54:28.000Z,"Om te onderzoeken over welke vis het gaat is DNA-onderzoek nodig. Wetenschappers zetten de DNA-code daarvoor om in een barcode zoals je ziet op producten in de supermarkt. Maar hier is het niet de bedoeling om de prijs te scannen, wel om die code te vergelijken met een gegevensbestand.\n\nVoor het Europees project Seafood Tomorrow heeft onderzoeker Dumas Deconinck van het ILVO samen met collega's in verschillende landen de DNA-code van meer dan 40 vissen in kaart gebracht. ""We hebben nu een databank met barcodes die je eenvoudig naast die van de vis in kwestie kan leggen. Zo weet je meteen welke vis je in de pan hebt.""",Kabeljauw is niet altijd kabeljauw
5eea13fe662e8d52cf0e2148,https://www.gva.be/cnt/dmf20200617_04993406/letterenhuis-krijgt-archief-van-honderdjarige-aster-berkhof,2020-06-17T12:55:34.000Z,"Antwerpen - Het Antwerpse Letterenhuis verwelkomt het schrijversarchief van Aster Berkhof die morgen, op 18 juni, honderd jaar wordt. Het archief bevat manuscripten, foto’s, audio-opnames en voorwerpen zoals Berkhofs typemachine. Het Letterenhuis zal deze belangrijke aanwinst permanent toegankelijk maken voor publiek.\n\nAster Berkhof schreef maar liefst 101 romans. In het kader van de honderdste verjaardag van de schrijver, ontvangt het Letterenhuis het schrijversarchief van de veelgelezen Vlaamse auteur. Het gaat om handschriften, foto’s, audio-opnames, maar ook Berkhofs typmachine, laptop en videocamera’s.\n\nHet Letterenhuis (het Literaire archief van Vlaanderen in de Minderbroedersstraat in Antwerpen) bewaarde al een reeks interessante archiefstukken van Berkhof, zoals de handschriften van Veel geluk, De woedende Christus en Het einde van alles, maar voegt daar nu dus een substantieel deel aan toe. “Hoe vollediger, hoe waardevoller een archief”, stelt directrice van het Letterenhuis Veerle Hendrickx. “We zijn dus heel blij dat we dat van Aster Berkhof zo kunnen verrijken. Want het gaat toch om een auteur die erg breed schreef, in verschillende genres, en wiens titels in heel wat huishoudens rondzwerven.”\n\nFoto: Letterenhuis\n\nAster Berkhof droeg zijn archief in 2008 over aan het Aster Berkhofmuseum in zijn geboortedorp Rijkevorsel, waar hij sinds 2004 ereburger is. Toen dat museum tien jaar later de deuren moest sluiten, beslisten familie, de gemeente en de betrokken erfgoedpartners om het archief van Berkhof aan het Letterenhuis te schenken. Maar eerst wordt er nog op basis van dat archief een buitententoonstelling georganiseerd om Berkhofs 100ste verjaardag te vieren. Die expo loopt nog tot en met 31 augustus in het centrum van Rijkevorsel.\n\nHet volledige archief werd wel al geïnventariseerd. Foto’s en audiomateriaal werd met de hulp van vrijwilligers gedigitaliseerd. Daardoor kan het Letterenhuis het archief op korte termijn al publiek toegankelijk maken via haar databank. “Dit najaar zullen we het archief ontsluiten”, zegt Hendrickx.\n\nSchepen voor cultuur Nabilla Ait Daoud (N-VA) reageert opgetogen. “Het Letterenhuis vertelt het verhaal van 200 jaar literatuur in Vlaanderen. In deze prachtige en rijke verzameling kan het werk van Aster Berkhof niet ontbreken.”\n\nFoto: Letterenhuis",Letterenhuis krijgt archief van honderdjarige Aster Berkhof
5eea4c3593068a9db44454be,https://www.hbvl.be/cnt/dmf20200617_04993840/serena-williams-bevestigt-deelname-aan-us-open-ik-kan-niet-wachten,2020-06-17T16:27:49.000Z,"De Amerikaanse Serena Williams neemt eind deze zomer deel aan het US Open, zo maakte de 23-voudige Grandslamwinnares woensdag bekend in een videoboodschap die verspreid werd door de Amerikaanse Tennisfederatie USTA.\n\nDe 38-jarige Williams won het toernooi op Flushing Meadows in New York al zes keer. Haar eerste eindzege boekte ze er in 1999, haar laatste dateert van 2014. De voorbije twee jaar was ze voor eigen publiek telkens verliezend finaliste.\n\nA message from 6x champ Serena Williams.\n\n\n\n??: US Open IG pic.twitter.com/B6tH6yp62K — Luis. (@serenapower_) June 17, 2020\n\nDinsdag kwam de bevestiging dat het US Open dit jaar toch zal doorgaan, ondanks de overvolle kalender en de dreiging van het coronavirus, dat zware toesloeg in de Amerikaanse miljoenenstad. Woensdag werden ook de toernooidata bevestigd: op Flushing Meadows zal er dit jaar gespeeld worden van 31 augustus tot 13 september.",Serena Williams bevestigt deelname aan US Open: “Ik kan niet wachten”
5eea4c3693068a9db44454cb,https://www.hbvl.be/cnt/dmf20200617_04993721/rode-duivels-beginnen-in-september-opnieuw-aan-interlands-dit-is-hun-speelschema,2020-06-17T15:04:33.000Z,"De Rode Duivels werken vanaf begin september hun eerste interlands in het postcoronatijdperk af. De manschappen van bondscoach Roberto Martinez moeten tot midden november de zes speeldagen in de groepsfase van de Nations League afwerken. Tussendoor zijn er ook nog twee mogelijkheden tot vriendschappelijke wedstrijden.\n\nDe exacte speeldata van de Duivels in de Nations League zal de UEFA eerstdaags bekendmaken. België werd in divisie A in groep 2 ingedeeld met verder ook Engeland, IJsland en Denemarken.\n\nDe play-offs voor de laatste EK-tickets worden ingehaald op 8 oktober en 12 november. Op dat moment kunnen de Duivels een vriendschappelijke interland spelen\n\nSpeeldata Rode Duivels:\n\n3-5 september: eerste speeldag Nations League\n\n6-8 september: tweede speeldag Nations League\n\n7-8 oktober: mogelijkheid voor vriendschappelijke interland\n\n10-11 oktober: derde speeldag Nations League\n\n13-14 oktober: vierde speeldag Nations League\n\n11-12 november: mogelijkheid voor vriendschappelijke interland\n\n14-15 november: vijfde speeldag Nations League\n\n17-18 november: zesde en laatste speeldag Nations League\n\nAlle speelsteden voor EK volgend jaar blijven behouden\n\nDe twaalf oorspronkelijke speelsteden voor het EK voetbal van 2020 zullen ook volgend jaar behouden blijven. Dat maakte de UEFA woensdag bekend op een online persconferentie na een vergadering van het Uitvoerend Comité. Het wedstrijdschema van het EK zal intact blijven.\n\nHet EK zal dus zoals voorzien in twaalf verschillende landen gespeeld worden. Daar was twijfel over ontstaan de voorbije maanden. Onder meer rond de kandidaturen van speelsteden Kopenhagen, München en Bilbao werden twijfels geplaatst.\n\nDe Rode Duivels werden vorig najaar al ingedeeld in groep B op het EK met verder ook Rusland, Denemarken en Finland. België werkt zijn groepswedstrijden tegen Rusland en Finland af in Sint-Petersburg. Het duel tegen Denemarken wordt in Kopenhagen gespeeld.\n\nFoto: Photo News\n\nBelgische beloften zien format van EK helemaal veranderen\n\nDe UEFA bracht woensdag ook nieuws naar buiten rond het EK voetbal U21, dat volgend seizoen doorgaat in Hongarije en Slovenië. Het hele format wordt overhoop gehaald. De Jonge Duivels van bondscoach Jacky Mathijssen moeten bij kwalificatie een nieuwe groepsfase met vier landen overleven om het EK, met slechts acht landen, in de (vroege) zomer - voor het EK van de senioren - te halen.\n\nDe Belgische beloften staan momenteel op kop in groep 9, met zeven punten na vier duels. Hun laatste duel, eind vorig jaar, werd een stuntzege op het veld van Duitsland (2-3). De kwalificaties zullen in september, oktober en november afgewerkt worden.\n\nDe negen groepswinnaars en de vijf beste nummers twee vervoegen gastlanden Hongarije en Slovenië tussen 24 en 31 maart 2021 voor een groepsfase van vier poules met elk vier landen. De vier groepswinnaars en vier runner-ups van die groepsfase kwalificeren zich voor het werkelijke EK, ook in Hongarije en Slovenië (31 mei-6 juni). Dat EK zal in een knock-outsysteem worden afgewerkt. De kwartfinales en halve finales worden gespreid over Hongarije en Slovenië. De finale gaat door in de Sloveense hoofdstad Ljubljana.\n\nVorig jaar gingen de Belgische beloften er op het EK in Italië en San Marino roemloos uit in de groepsfase na drie nederlagen.",Rode Duivels beginnen in september opnieuw aan interlands: dit is hun speelschema
5eea4c37c804b946090388c2,https://www.nieuwsblad.be/cnt/dmf20200617_04993840,2020-06-17T16:27:49.000Z,"De Amerikaanse Serena Williams neemt eind deze zomer deel aan het US Open, zo maakte de 23-voudige Grandslamwinnares woensdag bekend in een videoboodschap die verspreid werd door de Amerikaanse Tennisfederatie USTA.\n\nDe 38-jarige Williams won het toernooi op Flushing Meadows in New York al zes keer. Haar eerste eindzege boekte ze er in 1999, haar laatste dateert van 2014. De voorbije twee jaar was ze voor eigen publiek telkens verliezend finaliste.\n\nA message from 6x champ Serena Williams.\n\n\n\n??: US Open IG pic.twitter.com/B6tH6yp62K — Luis. (@serenapower_) June 17, 2020\n\nDinsdag kwam de bevestiging dat het US Open dit jaar toch zal doorgaan, ondanks de overvolle kalender en de dreiging van het coronavirus, dat zware toesloeg in de Amerikaanse miljoenenstad. Woensdag werden ook de toernooidata bevestigd: op Flushing Meadows zal er dit jaar gespeeld worden van 31 augustus tot 13 september.",Serena Williams bevestigt deelname aan US Open: “Ik kan niet wachten”
5eea4c3836018902416fa8e2,https://www.nieuwsblad.be/cnt/dmf20200617_04993721,2020-06-17T15:04:33.000Z,"De Rode Duivels werken vanaf begin september hun eerste interlands in het postcoronatijdperk af. De manschappen van bondscoach Roberto Martinez moeten tot midden november de zes speeldagen in de groepsfase van de Nations League afwerken. Tussendoor zijn er ook nog twee mogelijkheden tot vriendschappelijke wedstrijden.\n\nDe exacte speeldata van de Duivels in de Nations League zal de UEFA eerstdaags bekendmaken. België werd in divisie A in groep 2 ingedeeld met verder ook Engeland, IJsland en Denemarken.\n\nDe play-offs voor de laatste EK-tickets worden ingehaald op 8 oktober en 12 november. Op dat moment kunnen de Duivels een vriendschappelijke interland spelen\n\nSpeeldata Rode Duivels:\n\n3-5 september: eerste speeldag Nations League\n\n6-8 september: tweede speeldag Nations League\n\n7-8 oktober: mogelijkheid voor vriendschappelijke interland\n\n10-11 oktober: derde speeldag Nations League\n\n13-14 oktober: vierde speeldag Nations League\n\n11-12 november: mogelijkheid voor vriendschappelijke interland\n\n14-15 november: vijfde speeldag Nations League\n\n17-18 november: zesde en laatste speeldag Nations League\n\nAlle speelsteden voor EK volgend jaar blijven behouden\n\nDe twaalf oorspronkelijke speelsteden voor het EK voetbal van 2020 zullen ook volgend jaar behouden blijven. Dat maakte de UEFA woensdag bekend op een online persconferentie na een vergadering van het Uitvoerend Comité. Het wedstrijdschema van het EK zal intact blijven.\n\nHet EK zal dus zoals voorzien in twaalf verschillende landen gespeeld worden. Daar was twijfel over ontstaan de voorbije maanden. Onder meer rond de kandidaturen van speelsteden Kopenhagen, München en Bilbao werden twijfels geplaatst.\n\nDe Rode Duivels werden vorig najaar al ingedeeld in groep B op het EK met verder ook Rusland, Denemarken en Finland. België werkt zijn groepswedstrijden tegen Rusland en Finland af in Sint-Petersburg. Het duel tegen Denemarken wordt in Kopenhagen gespeeld.\n\nFoto: Photo News\n\nBelgische beloften zien format van EK helemaal veranderen\n\nDe UEFA bracht woensdag ook nieuws naar buiten rond het EK voetbal U21, dat volgend seizoen doorgaat in Hongarije en Slovenië. Het hele format wordt overhoop gehaald. De Jonge Duivels van bondscoach Jacky Mathijssen moeten bij kwalificatie een nieuwe groepsfase met vier landen overleven om het EK, met slechts acht landen, in de (vroege) zomer - voor het EK van de senioren - te halen.\n\nDe Belgische beloften staan momenteel op kop in groep 9, met zeven punten na vier duels. Hun laatste duel, eind vorig jaar, werd een stuntzege op het veld van Duitsland (2-3). De kwalificaties zullen in september, oktober en november afgewerkt worden.\n\nDe negen groepswinnaars en de vijf beste nummers twee vervoegen gastlanden Hongarije en Slovenië tussen 24 en 31 maart 2021 voor een groepsfase van vier poules met elk vier landen. De vier groepswinnaars en vier runner-ups van die groepsfase kwalificeren zich voor het werkelijke EK, ook in Hongarije en Slovenië (31 mei-6 juni). Dat EK zal in een knock-outsysteem worden afgewerkt. De kwartfinales en halve finales worden gespreid over Hongarije en Slovenië. De finale gaat door in de Sloveense hoofdstad Ljubljana.\n\nVorig jaar gingen de Belgische beloften er op het EK in Italië en San Marino roemloos uit in de groepsfase na drie nederlagen.",Rode Duivels beginnen in september opnieuw aan interlands: dit is hun speelschema
5eea4c3836018902416fa8e4,https://www.nieuwsblad.be/cnt/dmf20200617_04993552,2020-06-17T13:52:12.000Z,"De Belgische clubs die volgend seizoen actief zullen zijn in de voorrondes van de Champions League en Europa League, zullen hun kwalificatie voor de groepsfase of voor een volgende kwalificatieronde moeten afdwingen in één enkele wedstrijd. Uitzondering op de regel zijn de play-offs in de Champions League. De groepsfases in Champions League en Europa League zouden in de derde week van oktober moeten kunnen starten.\n\nAA Gent (derde voorronde Champions League), Antwerp of Charleroi (derde voorronde Europa League, afhankelijk van het resultaat van de Great Old in de bekerfinale) en Standard (tweede voorronde Europa League) zijn de Belgische clubs die volgend seizoen kwalificaties moeten spelen voor de groepsfases van de Europese competities.\n\nSpeeldata voorrondes:\n\nChampions League:\n\nVoorronde met kleinere voetballanden: 8 en 11 augustus\n\nEerste kwalificatieronde: 18 en 19 augustus\n\nTweede kwalificatieronde: 25 en 26 augustus\n\nDerde kwalificatieronde: 15 en 16 september\n\nPlay-offs: 22-23 september en 29-30 september\n\nEuropa League:\n\nVoorronde met kleinere voetballanden: 20 augustus\n\nEerste kwalificatieronde: 27 augustus\n\nTweede kwalificatieronde: 17 september\n\nDerde kwalificatieronde: 24 september\n\nPlay-offs: 1 oktober\n\nOok in Champions League\n\nIn de Champions League zullen de acht kwartfinalisten vanaf 12 augustus in een eindronde in Lissabon onderling mogen uitvechten wie het kampioenenbal anno 2019-2020 wint. De finale wordt dit seizoen op 23 augustus gespeeld. De Portugese hoofdstad neemt de organisatie over van Istanboel, dat de finale van de Champions League in het seizoen 2020-2021 zal mogen organiseren. Alle oorspronkelijke finalesteden in zowel de Champions League als de Europa League schuiven met een jaar op.\n\nBij de eindronde in Lissabon, die gespeeld wordt in de stadions van Benfica (Estadio da Luz) en Sporting (Estadio Jose Alvalade), worden de kwartfinales (12-15 augustus) en halve finales (18-19 augustus) in één wedstrijd gespeeld. De resterende duels in de achtste finales worden op 7 en 8 augustus afgewerkt. Het is nog onduidelijk of waar deze duels zullen doorgaan. Ze gaan ofwel door op neutraal terrein in Portugal, in Porto of Guimaraes, of in het stadion van de thuisspelende club. Alles hangt af van de situaties in de verschillende landen.\n\nVier teams in de Champions League zijn al gekwalificeerd voor de kwartfinales. Dat zijn PSG, RB Leipzig, Atalanta Bergamo en Atlético Madrid. In de overige vier achtste finales (Juventus-Lyon, Manchester City-Real Madrid, Bayern München-Chelsea en Barcelona-Napoli) moet de terugwedstrijd nog afgewerkt worden. Het is nog onduidelijk of de resterende achtste finales ook al in Lissabon worden afgewerkt. Bij de eindronde in Lissabon worden de kwartfinales (12-15 augustus) en halve finales (18-19 augustus) in één wedstrijd gespeeld.\n\nHet Jose Alvalade Stadium in Lissabon. Foto: EPA-EFE\n\nAlle wedstrijden van het lopende seizoen zullen tijdens de zomer zonder nieuwe spelers afgewerkt moeten worden. De huidige spelerskernen blijven gelden. Clubs mogen wel drie nieuwe spelers toevoegen aan hun Europese selectie, maar dit mogen geen nieuwe aankopen zijn. Zoals gebruikelijk in het postcoronatijdperk zijn bij elke wedstrijd wel vijf wissels toegestaan.\n\nHalverwege volgende maand zal de UEFA beslissen of de eindtoernooien met of zonder toeschouwers zullen doorgaan. Alles hangt uiteraard af van de gezondheidstoestand.\n\nZelfde voor Europa League\n\nVoor de Europa League bedacht de UEFA een gelijkaardig format. Een eindtoernooi met acht teams zal afgewerkt worden in Duitsland, in de stadions van FC Keulen, Fortuna Düsseldorf, Schalke 04 en Duisburg. Oorspronkelijk zou de finale in het Poolse Gdansk plaatsvinden.\n\nIn de Europa League werden nog slechts zes van de acht heenduels van de achtste finales afgewerkt. Sevilla-AS Roma en Inter-Getafe, de achtste finales van de Europa League die nog niet gespeeld zijn, maken ook deel uit van het minitoernooi.\n\nDe opener van het seizoen 2020-2021 moet de Europese Supercup worden, op 24 september in Boedapest. Ceferin benadrukte aan het einde van zijn persconferentie tevreden te zijn met de huidige uitkomsten voor de Europese toernooien, maar stelde wel het Final 8-concept niet te zien als een terugkerende mogelijkheid voor de toekomst.\n\nDe UEFA bracht ook duidelijkheid over het vervolg van de Champions League bij de vrouwen. De kwartfinales, halve finales en finale zullen gespeeld worden in Baskenland, in het San Mames Stadium in Bilbao en het Anoeta Stadium in Sociedad. De wedstrijden zullen doorgaan tussen 21 en 30 augustus. Sociedad is gastheer voor de finale.\n\nAlle speelsteden voor EK volgend jaar blijven behouden\n\nDe twaalf oorspronkelijke speelsteden voor het EK voetbal van 2020 zullen ook volgend jaar behouden blijven. Dat maakte de UEFA woensdag bekend op een online persconferentie na een vergadering van het Uitvoerend Comité. Het wedstrijdschema van het EK zal intact blijven.\n\nHet EK zal dus zoals voorzien in twaalf verschillende landen gespeeld worden. Daar was twijfel over ontstaan de voorbije maanden. Onder meer rond de kandidaturen van speelsteden Kopenhagen, München en Bilbao werden twijfels geplaatst.\n\nDe Rode Duivels werden vorig najaar al ingedeeld in groep B op het EK met verder ook Rusland, Denemarken en Finland. België werkt zijn groepswedstrijden tegen Rusland en Finland af in Sint-Petersburg. Het duel tegen Denemarken wordt in Kopenhagen gespeeld.",Match op leven en dood in Europese kwalificaties voor Belgische ploegen én vanaf de kwartfinales in de Champions League
5eea4c38a4a3f2e817368113,https://www.tijd.be/r/t/1/id/10233879,2020-06-17T16:40:40.000Z,"De vastgoedbeheerder Cobelpro, die ook panden in de Gentse Veldstraat managet, gebruikt de technologie van Aividens om in te schatten of eigenaars en huurders tijdig betalen.\n\nAls gevolg van de coronacrisis worden bedrijven nu al beduidend meer geconfronteerd met klanten die hun rekening niet kunnen betalen, zegt Edouard Beauvois van het Brusselse fintechbedrijf Aividens.\n\nAividens ontwikkelt software waarmee bedrijven beter kunnen inschatten of hun klanten tijdig hun rekening zullen betalen. De algoritmes die het Brusselse technologiebedrijf bedacht, maken het mogelijk te voorspellen wanneer een klant een wanbetaler wordt en helpen ondernemingen ook om een terugbetalingsplan op te stellen op maat van die klant.\n\n'De verliezen die bedrijven lijden als gevolg van niet-betaalde rekeningen stemmen in België doorgaans overeen met 3 procent van hun omzet', zegt Aividens-medeoprichter en -CEO Edouard Beauvois. 'Dat is zelfs iets meer dan het Europese gemiddelde. Volgens studies is bij kmo's ongeveer een kwart van de faillissementen te wijten aan onbetaalde facturen. In meer dan de helft van de gevallen kan die klant zijn rekening niet betalen omdat hij financiële moeilijkheden kent.'\n\nTe laat in actie\n\nDoor de coronacrisis zal dat aantal de komende maanden alleen maar toenemen, zegt Beauvois. 'We zien dat nu al in de data die we met onze software analyseren. Voor de pandemie duurde het gemiddeld zo'n 40 dagen voor klanten met betaalachterstand alsnog hun rekeningen betaalden. Intussen is dat al opgelopen tot 55 dagen, en ik ga ervan uit dat dat nog zal stijgen.'\n\nVolgens Beauvois schieten veel ondernemingen te laat in actie om te vermijden dat ze met een hoop onbetaalde facturen opgezadeld zitten. 'Nu doen ze dat pas als de uiterste betaaldatum in zicht komt of net is gepasseerd. En als het te laat is, hebben ze vaak niet de juiste mechanismen in huis om klanten aan te sporen alsnog te betalen. Een 'one size fits all'-aanpak blijkt niet zo efficiënt.'\n\nBuitenlandse plannen\n\nBovendien maakt de coronacrisis het nog moeilijker om klanten goed te screenen, zegt Beauvois. 'Nu mensen meer thuiswerken, blijkt het vaak moeilijker om hen te bereiken. Ze hebben alleen hun telefoonnummer op kantoor opgegeven, mails blijven onbeantwoord...'",'Betaalachterstand bij Belgen is gevoelig gestegen'
5eea4c38a4a3f2e817368114,https://www.tijd.be/r/t/1/id/10233874,2020-06-17T16:15:10.000Z,"De deze week ingevoerde temperatuurcontroles op Brussels Airport druisen mogelijk in tegen de Europese dataverwerkingsregels, zegt de Belgische privacywaakhond.\n\nDe Gegevensbeschermingsautoriteit (GBA), de opvolger van de vroegere Privacycommissie, maakt zich zorgen over de digitale temperatuurmetingen in de luchthaven van Zaventem. Sinds maandag wordt van iedereen die het luchthavengebouw betreedt de temperatuur gemeten met een thermische camera. Wie meer dan 38°C heeft, wordt eruitgehaald en onderworpen aan een vragenlijst over mogelijke symptomen van Covid-19.\n\nEen meting is niet verboden, zolang ze anoniem gebeurt en er geen persoonsgegevens worden bijgehouden. Maar dat verandert als mensen identificeerbaar zijn. Het volstaat dat ze hun instapkaart of identiteitskaart moeten tonen, dat een foto van hen wordt genomen, of dat op een andere manier persoonlijke informatie geregistreerd wordt. Dan is sprake van de verwerking van persoonsgegevens, wat streng gereguleerd is.\n\nDe GBA vreest dat het 'filtersysteem' zoals het in de luchthaven wordt toegepast onder die strenge regels valt. Het gaat bovendien om een verwerking van gezondheidsgegevens, wat in principe verboden is onder de Europese GDPR-wetgeving.",Temperatuurmeting in luchthaven mogelijk onwettelijk
5eea4c3b93068a9db44454da,http://feeds.nieuwsblad.be/~r/nieuws/snelnieuws/~3/MQtbE2JLRgQ/dmf20200617_04993552,2020-06-17T13:52:12.000Z,"De Belgische clubs die volgend seizoen actief zullen zijn in de voorrondes van de Champions League en Europa League, zullen hun kwalificatie voor de groepsfase of voor een volgende kwalificatieronde moeten afdwingen in één enkele wedstrijd. Uitzondering op de regel zijn de play-offs in de Champions League. De groepsfases in Champions League en Europa League zouden in de derde week van oktober moeten kunnen starten.\n\nAA Gent (derde voorronde Champions League), Antwerp of Charleroi (derde voorronde Europa League, afhankelijk van het resultaat van de Great Old in de bekerfinale) en Standard (tweede voorronde Europa League) zijn de Belgische clubs die volgend seizoen kwalificaties moeten spelen voor de groepsfases van de Europese competities.\n\nSpeeldata voorrondes:\n\nChampions League:\n\nVoorronde met kleinere voetballanden: 8 en 11 augustus\n\nEerste kwalificatieronde: 18 en 19 augustus\n\nTweede kwalificatieronde: 25 en 26 augustus\n\nDerde kwalificatieronde: 15 en 16 september\n\nPlay-offs: 22-23 september en 29-30 september\n\nEuropa League:\n\nVoorronde met kleinere voetballanden: 20 augustus\n\nEerste kwalificatieronde: 27 augustus\n\nTweede kwalificatieronde: 17 september\n\nDerde kwalificatieronde: 24 september\n\nPlay-offs: 1 oktober\n\nOok in Champions League\n\nIn de Champions League zullen de acht kwartfinalisten vanaf 12 augustus in een eindronde in Lissabon onderling mogen uitvechten wie het kampioenenbal anno 2019-2020 wint. De finale wordt dit seizoen op 23 augustus gespeeld. De Portugese hoofdstad neemt de organisatie over van Istanboel, dat de finale van de Champions League in het seizoen 2020-2021 zal mogen organiseren. Alle oorspronkelijke finalesteden in zowel de Champions League als de Europa League schuiven met een jaar op.\n\nBij de eindronde in Lissabon, die gespeeld wordt in de stadions van Benfica (Estadio da Luz) en Sporting (Estadio Jose Alvalade), worden de kwartfinales (12-15 augustus) en halve finales (18-19 augustus) in één wedstrijd gespeeld. De resterende duels in de achtste finales worden op 7 en 8 augustus afgewerkt. Het is nog onduidelijk of waar deze duels zullen doorgaan. Ze gaan ofwel door op neutraal terrein in Portugal, in Porto of Guimaraes, of in het stadion van de thuisspelende club. Alles hangt af van de situaties in de verschillende landen.\n\nVier teams in de Champions League zijn al gekwalificeerd voor de kwartfinales. Dat zijn PSG, RB Leipzig, Atalanta Bergamo en Atlético Madrid. In de overige vier achtste finales (Juventus-Lyon, Manchester City-Real Madrid, Bayern München-Chelsea en Barcelona-Napoli) moet de terugwedstrijd nog afgewerkt worden. Het is nog onduidelijk of de resterende achtste finales ook al in Lissabon worden afgewerkt. Bij de eindronde in Lissabon worden de kwartfinales (12-15 augustus) en halve finales (18-19 augustus) in één wedstrijd gespeeld.\n\nHet Jose Alvalade Stadium in Lissabon. Foto: EPA-EFE\n\nAlle wedstrijden van het lopende seizoen zullen tijdens de zomer zonder nieuwe spelers afgewerkt moeten worden. De huidige spelerskernen blijven gelden. Clubs mogen wel drie nieuwe spelers toevoegen aan hun Europese selectie, maar dit mogen geen nieuwe aankopen zijn. Zoals gebruikelijk in het postcoronatijdperk zijn bij elke wedstrijd wel vijf wissels toegestaan.\n\nHalverwege volgende maand zal de UEFA beslissen of de eindtoernooien met of zonder toeschouwers zullen doorgaan. Alles hangt uiteraard af van de gezondheidstoestand.\n\nZelfde voor Europa League\n\nVoor de Europa League bedacht de UEFA een gelijkaardig format. Een eindtoernooi met acht teams zal afgewerkt worden in Duitsland, in de stadions van FC Keulen, Fortuna Düsseldorf, Schalke 04 en Duisburg. Oorspronkelijk zou de finale in het Poolse Gdansk plaatsvinden.\n\nIn de Europa League werden nog slechts zes van de acht heenduels van de achtste finales afgewerkt. Sevilla-AS Roma en Inter-Getafe, de achtste finales van de Europa League die nog niet gespeeld zijn, maken ook deel uit van het minitoernooi.\n\nDe opener van het seizoen 2020-2021 moet de Europese Supercup worden, op 24 september in Boedapest. Ceferin benadrukte aan het einde van zijn persconferentie tevreden te zijn met de huidige uitkomsten voor de Europese toernooien, maar stelde wel het Final 8-concept niet te zien als een terugkerende mogelijkheid voor de toekomst.\n\nDe UEFA bracht ook duidelijkheid over het vervolg van de Champions League bij de vrouwen. De kwartfinales, halve finales en finale zullen gespeeld worden in Baskenland, in het San Mames Stadium in Bilbao en het Anoeta Stadium in Sociedad. De wedstrijden zullen doorgaan tussen 21 en 30 augustus. Sociedad is gastheer voor de finale.\n\nAlle speelsteden voor EK volgend jaar blijven behouden\n\nDe twaalf oorspronkelijke speelsteden voor het EK voetbal van 2020 zullen ook volgend jaar behouden blijven. Dat maakte de UEFA woensdag bekend op een online persconferentie na een vergadering van het Uitvoerend Comité. Het wedstrijdschema van het EK zal intact blijven.\n\nHet EK zal dus zoals voorzien in twaalf verschillende landen gespeeld worden. Daar was twijfel over ontstaan de voorbije maanden. Onder meer rond de kandidaturen van speelsteden Kopenhagen, München en Bilbao werden twijfels geplaatst.\n\nDe Rode Duivels werden vorig najaar al ingedeeld in groep B op het EK met verder ook Rusland, Denemarken en Finland. België werkt zijn groepswedstrijden tegen Rusland en Finland af in Sint-Petersburg. Het duel tegen Denemarken wordt in Kopenhagen gespeeld.",Match op leven en dood in Europese kwalificaties voor Belgische ploegen én vanaf de kwartfinales in de Champions League
5eea4c3bc804b946090388d2,https://www.gva.be/cnt/dmf20200617_04993721/rode-duivels-beginnen-in-september-opnieuw-aan-interlands-dit-is-hun-speelschema,2020-06-17T15:04:33.000Z,"De Rode Duivels werken vanaf begin september hun eerste interlands in het postcoronatijdperk af. De manschappen van bondscoach Roberto Martinez moeten tot midden november de zes speeldagen in de groepsfase van de Nations League afwerken. Tussendoor zijn er ook nog twee mogelijkheden tot vriendschappelijke wedstrijden.\n\nDe exacte speeldata van de Duivels in de Nations League zal de UEFA eerstdaags bekendmaken. België werd in divisie A in groep 2 ingedeeld met verder ook Engeland, IJsland en Denemarken.\n\nDe play-offs voor de laatste EK-tickets worden ingehaald op 8 oktober en 12 november. Op dat moment kunnen de Duivels een vriendschappelijke interland spelen\n\nSpeeldata Rode Duivels:\n\n3-5 september: eerste speeldag Nations League\n\n6-8 september: tweede speeldag Nations League\n\n7-8 oktober: mogelijkheid voor vriendschappelijke interland\n\n10-11 oktober: derde speeldag Nations League\n\n13-14 oktober: vierde speeldag Nations League\n\n11-12 november: mogelijkheid voor vriendschappelijke interland\n\n14-15 november: vijfde speeldag Nations League\n\n17-18 november: zesde en laatste speeldag Nations League\n\nAlle speelsteden voor EK volgend jaar blijven behouden\n\nDe twaalf oorspronkelijke speelsteden voor het EK voetbal van 2020 zullen ook volgend jaar behouden blijven. Dat maakte de UEFA woensdag bekend op een online persconferentie na een vergadering van het Uitvoerend Comité. Het wedstrijdschema van het EK zal intact blijven.\n\nHet EK zal dus zoals voorzien in twaalf verschillende landen gespeeld worden. Daar was twijfel over ontstaan de voorbije maanden. Onder meer rond de kandidaturen van speelsteden Kopenhagen, München en Bilbao werden twijfels geplaatst.\n\nDe Rode Duivels werden vorig najaar al ingedeeld in groep B op het EK met verder ook Rusland, Denemarken en Finland. België werkt zijn groepswedstrijden tegen Rusland en Finland af in Sint-Petersburg. Het duel tegen Denemarken wordt in Kopenhagen gespeeld.\n\nFoto: Photo News\n\nBelgische beloften zien format van EK helemaal veranderen\n\nDe UEFA bracht woensdag ook nieuws naar buiten rond het EK voetbal U21, dat volgend seizoen doorgaat in Hongarije en Slovenië. Het hele format wordt overhoop gehaald. De Jonge Duivels van bondscoach Jacky Mathijssen moeten bij kwalificatie een nieuwe groepsfase met vier landen overleven om het EK, met slechts acht landen, in de (vroege) zomer - voor het EK van de senioren - te halen.\n\nDe Belgische beloften staan momenteel op kop in groep 9, met zeven punten na vier duels. Hun laatste duel, eind vorig jaar, werd een stuntzege op het veld van Duitsland (2-3). De kwalificaties zullen in september, oktober en november afgewerkt worden.\n\nDe negen groepswinnaars en de vijf beste nummers twee vervoegen gastlanden Hongarije en Slovenië tussen 24 en 31 maart 2021 voor een groepsfase van vier poules met elk vier landen. De vier groepswinnaars en vier runner-ups van die groepsfase kwalificeren zich voor het werkelijke EK, ook in Hongarije en Slovenië (31 mei-6 juni). Dat EK zal in een knock-outsysteem worden afgewerkt. De kwartfinales en halve finales worden gespreid over Hongarije en Slovenië. De finale gaat door in de Sloveense hoofdstad Ljubljana.\n\nVorig jaar gingen de Belgische beloften er op het EK in Italië en San Marino roemloos uit in de groepsfase na drie nederlagen.",Rode Duivels beginnen in september opnieuw aan interlands: dit is hun speelschema
5eea4c3b93068a9db44454ec,https://www.gva.be/cnt/dmf20200617_04993840/serena-williams-bevestigt-deelname-aan-us-open-ik-kan-niet-wachten,2020-06-17T16:27:49.000Z,"De Amerikaanse Serena Williams neemt eind deze zomer deel aan het US Open, zo maakte de 23-voudige Grandslamwinnares woensdag bekend in een videoboodschap die verspreid werd door de Amerikaanse Tennisfederatie USTA.\n\nDe 38-jarige Williams won het toernooi op Flushing Meadows in New York al zes keer. Haar eerste eindzege boekte ze er in 1999, haar laatste dateert van 2014. De voorbije twee jaar was ze voor eigen publiek telkens verliezend finaliste.\n\nA message from 6x champ Serena Williams.\n\n\n\n??: US Open IG pic.twitter.com/B6tH6yp62K — Luis. (@serenapower_) June 17, 2020\n\nDinsdag kwam de bevestiging dat het US Open dit jaar toch zal doorgaan, ondanks de overvolle kalender en de dreiging van het coronavirus, dat zware toesloeg in de Amerikaanse miljoenenstad. Woensdag werden ook de toernooidata bevestigd: op Flushing Meadows zal er dit jaar gespeeld worden van 31 augustus tot 13 september.",Serena Williams bevestigt deelname aan US Open: “Ik kan niet wachten”
5eea4c3b93068a9db44454ed,https://www.gva.be/cnt/dmf20200617_04993606/match-op-leven-en-dood-in-europese-kwalificaties-voor-belgische-ploegen-en-vanaf-de-kwartfinales-in-de-champions-league,2020-06-17T13:52:11.000Z,"De Belgische clubs die volgend seizoen actief zullen zijn in de voorrondes van de Champions League en Europa League, zullen hun kwalificatie voor de groepsfase of voor een volgende kwalificatieronde moeten afdwingen in één enkele wedstrijd. Uitzondering op de regel zijn de play-offs in de Champions League. De groepsfases in Champions League en Europa League zouden in de derde week van oktober moeten kunnen starten.\n\nAA Gent (derde voorronde Champions League), Antwerp of Charleroi (derde voorronde Europa League, afhankelijk van het resultaat van de Great Old in de bekerfinale) en Standard (tweede voorronde Europa League) zijn de Belgische clubs die volgend seizoen kwalificaties moeten spelen voor de groepsfases van de Europese competities.\n\nSpeeldata voorrondes:\n\nChampions League:\n\nVoorronde met kleinere voetballanden: 8 en 11 augustus\n\nEerste kwalificatieronde: 18 en 19 augustus\n\nTweede kwalificatieronde: 25 en 26 augustus\n\nDerde kwalificatieronde: 15 en 16 september\n\nPlay-offs: 22-23 september en 29-30 september\n\nEuropa League:\n\nVoorronde met kleinere voetballanden: 20 augustus\n\nEerste kwalificatieronde: 27 augustus\n\nTweede kwalificatieronde: 17 september\n\nDerde kwalificatieronde: 24 september\n\nPlay-offs: 1 oktober\n\nOok in Champions League\n\nIn de Champions League zullen de acht kwartfinalisten vanaf 12 augustus in een eindronde in Lissabon onderling mogen uitvechten wie het kampioenenbal anno 2019-2020 wint. De finale wordt dit seizoen op 23 augustus gespeeld. De Portugese hoofdstad neemt de organisatie over van Istanboel, dat de finale van de Champions League in het seizoen 2020-2021 zal mogen organiseren. Alle oorspronkelijke finalesteden in zowel de Champions League als de Europa League schuiven met een jaar op.\n\nVier teams in de Champions League zijn al gekwalificeerd voor de kwartfinales. Dat zijn PSG, RB Leipzig, Atalanta Bergamo en Atlético Madrid. In de overige vier achtste finales (Juventus-Lyon, Manchester City-Real Madrid, Bayern München-Chelsea en Barcelona-Napoli) moet de terugwedstrijd nog afgewerkt worden. Het is nog onduidelijk of de resterende achtste finales ook al in Lissabon worden afgewerkt. Bij de eindronde in Lissabon worden de kwartfinales (12-15 augustus) en halve finales (18-19 augustus) in één wedstrijd gespeeld.\n\nHet Jose Alvalade Stadium in Lissabon. Foto: EPA-EFE\n\nAlle wedstrijden van het lopende seizoen zullen tijdens de zomer zonder nieuwe spelers afgewerkt moeten worden. De huidige spelerskernen blijven gelden. Clubs mogen wel drie nieuwe spelers toevoegen aan hun Europese selectie, maar dit mogen geen nieuwe aankopen zijn. Zoals gebruikelijk in het postcoronatijdperk zijn bij elke wedstrijd wel vijf wissels toegestaan.\n\nHalverwege volgende maand zal de UEFA beslissen of de eindtoernooien met of zonder toeschouwers zullen doorgaan. Alles hangt uiteraard af van de gezondheidstoestand.\n\nZelfde voor Europa League\n\nVoor de Europa League bedacht de UEFA een gelijkaardig format. Een eindtoernooi met acht teams zal afgewerkt worden in Duitsland, in de stadions van FC Keulen, Fortuna Düsseldorf, Schalke 04 en Duisburg. Oorspronkelijk zou de finale in het Poolse Gdansk plaatsvinden.\n\nIn de Europa League werden nog slechts zes van de acht heenduels van de achtste finales afgewerkt. Sevilla-AS Roma en Inter-Getafe, de achtste finales van de Europa League die nog niet gespeeld zijn, maken ook deel uit van het minitoernooi.\n\nDe opener van het seizoen 2020-2021 moet de Europese Supercup worden, op 24 september in Boedapest.\n\nDe UEFA bracht ook duidelijkheid over het vervolg van de Champions League bij de vrouwen. De kwartfinales, halve finales en finale zullen gespeeld worden in Baskenland, in het San Mames Stadium in Bilbao en het Anoeta Stadium in Sociedad. De wedstrijden zullen doorgaan tussen 21 en 30 augustus. Sociedad is gastheer voor de finale.\n\nAlle speelsteden voor EK volgend jaar blijven behouden\n\nDe twaalf oorspronkelijke speelsteden voor het EK voetbal van 2020 zullen ook volgend jaar behouden blijven. Dat maakte de UEFA woensdag bekend op een online persconferentie na een vergadering van het Uitvoerend Comité. Het wedstrijdschema van het EK zal intact blijven.\n\nHet EK zal dus zoals voorzien in twaalf verschillende landen gespeeld worden. Daar was twijfel over ontstaan de voorbije maanden. Onder meer rond de kandidaturen van speelsteden Kopenhagen, München en Bilbao werden twijfels geplaatst.\n\nDe Rode Duivels werden vorig najaar al ingedeeld in groep B op het EK met verder ook Rusland, Denemarken en Finland. België werkt zijn groepswedstrijden tegen Rusland en Finland af in Sint-Petersburg. Het duel tegen Denemarken wordt in Kopenhagen gespeeld.",Match op leven en dood in Europese kwalificaties voor Belgische ploegen én vanaf kwartfinales Champions League
5eea4c3db690900acfe816ef,https://www.standaard.be/cnt/dmf20200617_04993780,2020-06-17T15:38:54.000Z,"De Belgische clubs die volgend seizoen actief zullen zijn in de voorrondes van de Champions League en Europa League, zullen hun kwalificatie voor de groepsfase of voor een volgende kwalificatieronde moeten afdwingen in één enkele wedstrijd. Uitzondering op de regel zijn de play-offs in de Champions League. De groepsfases in Champions League en Europa League zouden in de derde week van oktober moeten kunnen starten.\n\nAA Gent (derde voorronde Champions League), Antwerp of Charleroi (derde voorronde Europa League, afhankelijk van het resultaat van de Great Old in de bekerfinale) en Standard (tweede voorronde Europa League) zijn de Belgische clubs die volgend seizoen kwalificaties moeten spelen voor de groepsfases van de Europese competities.\n\nSpeeldata voorrondes:\n\nChampions League:\n\nVoorronde met kleinere voetballanden: 8 en 11 augustus\n\nEerste kwalificatieronde: 18 en 19 augustus\n\nTweede kwalificatieronde: 25 en 26 augustus\n\nDerde kwalificatieronde: 15 en 16 september\n\nPlay-offs: 22-23 september en 29-30 september\n\nEuropa League:\n\nVoorronde met kleinere voetballanden: 20 augustus\n\nEerste kwalificatieronde: 27 augustus\n\nTweede kwalificatieronde: 17 september\n\nDerde kwalificatieronde: 24 september\n\nPlay-offs: 1 oktober\n\nOok in Champions League\n\nIn de Champions League zullen de acht kwartfinalisten vanaf 12 augustus in een eindronde in Lissabon onderling mogen uitvechten wie het kampioenenbal anno 2019-2020 wint. De finale wordt dit seizoen op 23 augustus gespeeld. De Portugese hoofdstad neemt de organisatie over van Istanboel, dat de finale van de Champions League in het seizoen 2020-2021 zal mogen organiseren. Alle oorspronkelijke finalesteden in zowel de Champions League als de Europa League schuiven met een jaar op.\n\nVier teams in de Champions League zijn al gekwalificeerd voor de kwartfinales. Dat zijn PSG, RB Leipzig, Atalanta Bergamo en Atlético Madrid. In de overige vier achtste finales (Juventus-Lyon, Manchester City-Real Madrid, Bayern München-Chelsea en Barcelona-Napoli) moet de terugwedstrijd nog afgewerkt worden. Het is nog onduidelijk of de resterende achtste finales ook al in Lissabon worden afgewerkt. Bij de eindronde in Lissabon worden de kwartfinales (12-15 augustus) en halve finales (18-19 augustus) in één wedstrijd gespeeld.\n\nHet Jose Alvalade Stadium in Lissabon. Foto: EPA-EFE\n\nAlle wedstrijden van het lopende seizoen zullen tijdens de zomer zonder nieuwe spelers afgewerkt moeten worden. De huidige spelerskernen blijven gelden. Clubs mogen wel drie nieuwe spelers toevoegen aan hun Europese selectie, maar dit mogen geen nieuwe aankopen zijn. Zoals gebruikelijk in het postcoronatijdperk zijn bij elke wedstrijd wel vijf wissels toegestaan.\n\nHalverwege volgende maand zal de UEFA beslissen of de eindtoernooien met of zonder toeschouwers zullen doorgaan. Alles hangt uiteraard af van de gezondheidstoestand.\n\nZelfde voor Europa League\n\nVoor de Europa League bedacht de UEFA een gelijkaardig format. Een eindtoernooi met acht teams zal afgewerkt worden in Duitsland, in de stadions van FC Keulen, Fortuna Düsseldorf, Schalke 04 en Duisburg. Oorspronkelijk zou de finale in het Poolse Gdansk plaatsvinden.\n\nIn de Europa League werden nog slechts zes van de acht heenduels van de achtste finales afgewerkt. Sevilla-AS Roma en Inter-Getafe, de achtste finales van de Europa League die nog niet gespeeld zijn, maken ook deel uit van het minitoernooi.\n\nDe opener van het seizoen 2020-2021 moet de Europese Supercup worden, op 24 september in Boedapest.\n\nDe UEFA bracht ook duidelijkheid over het vervolg van de Champions League bij de vrouwen. De kwartfinales, halve finales en finale zullen gespeeld worden in Baskenland, in het San Mames Stadium in Bilbao en het Anoeta Stadium in Sociedad. De wedstrijden zullen doorgaan tussen 21 en 30 augustus. Sociedad is gastheer voor de finale.\n\nAlle speelsteden voor EK volgend jaar blijven behouden\n\nDe twaalf oorspronkelijke speelsteden voor het EK voetbal van 2020 zullen ook volgend jaar behouden blijven. Dat maakte de UEFA woensdag bekend op een online persconferentie na een vergadering van het Uitvoerend Comité. Het wedstrijdschema van het EK zal intact blijven.\n\nHet EK zal dus zoals voorzien in twaalf verschillende landen gespeeld worden. Daar was twijfel over ontstaan de voorbije maanden. Onder meer rond de kandidaturen van speelsteden Kopenhagen, München en Bilbao werden twijfels geplaatst.\n\nDe Rode Duivels werden vorig najaar al ingedeeld in groep B op het EK met verder ook Rusland, Denemarken en Finland. België werkt zijn groepswedstrijden tegen Rusland en Finland af in Sint-Petersburg. Het duel tegen Denemarken wordt in Kopenhagen gespeeld.",Match op leven en dood in Europese kwalificaties voor Belgische ploegen én vanaf de kwartfinales in de Champions League
5eea4c3db690900acfe816f0,https://www.standaard.be/cnt/dmf20200617_04993840,2020-06-17T16:27:49.000Z,"De Amerikaanse Serena Williams neemt eind deze zomer deel aan het US Open, zo maakte de 23-voudige Grandslamwinnares woensdag bekend in een videoboodschap die verspreid werd door de Amerikaanse Tennisfederatie USTA.\n\nDe 38-jarige Williams won het toernooi op Flushing Meadows in New York al zes keer. Haar eerste eindzege boekte ze er in 1999, haar laatste dateert van 2014. De voorbije twee jaar was ze voor eigen publiek telkens verliezend finaliste.\n\nA message from 6x champ Serena Williams.\n\n\n\n??: US Open IG pic.twitter.com/B6tH6yp62K — Luis. (@serenapower_) June 17, 2020\n\nDinsdag kwam de bevestiging dat het US Open dit jaar toch zal doorgaan, ondanks de overvolle kalender en de dreiging van het coronavirus, dat zware toesloeg in de Amerikaanse miljoenenstad. Woensdag werden ook de toernooidata bevestigd: op Flushing Meadows zal er dit jaar gespeeld worden van 31 augustus tot 13 september.",Serena Williams bevestigt deelname aan US Open: “Ik kan niet wachten”
5eea4c3db690900acfe816f1,https://www.standaard.be/cnt/dmf20200617_04993721,2020-06-17T15:04:33.000Z,"De Rode Duivels werken vanaf begin september hun eerste interlands in het postcoronatijdperk af. De manschappen van bondscoach Roberto Martinez moeten tot midden november de zes speeldagen in de groepsfase van de Nations League afwerken. Tussendoor zijn er ook nog twee mogelijkheden tot vriendschappelijke wedstrijden.\n\nDe exacte speeldata van de Duivels in de Nations League zal de UEFA eerstdaags bekendmaken. België werd in divisie A in groep 2 ingedeeld met verder ook Engeland, IJsland en Denemarken.\n\nDe play-offs voor de laatste EK-tickets worden ingehaald op 8 oktober en 12 november. Op dat moment kunnen de Duivels een vriendschappelijke interland spelen\n\nSpeeldata Rode Duivels:\n\n3-5 september: eerste speeldag Nations League\n\n6-8 september: tweede speeldag Nations League\n\n7-8 oktober: mogelijkheid voor vriendschappelijke interland\n\n10-11 oktober: derde speeldag Nations League\n\n13-14 oktober: vierde speeldag Nations League\n\n11-12 november: mogelijkheid voor vriendschappelijke interland\n\n14-15 november: vijfde speeldag Nations League\n\n17-18 november: zesde en laatste speeldag Nations League\n\nAlle speelsteden voor EK volgend jaar blijven behouden\n\nDe twaalf oorspronkelijke speelsteden voor het EK voetbal van 2020 zullen ook volgend jaar behouden blijven. Dat maakte de UEFA woensdag bekend op een online persconferentie na een vergadering van het Uitvoerend Comité. Het wedstrijdschema van het EK zal intact blijven.\n\nHet EK zal dus zoals voorzien in twaalf verschillende landen gespeeld worden. Daar was twijfel over ontstaan de voorbije maanden. Onder meer rond de kandidaturen van speelsteden Kopenhagen, München en Bilbao werden twijfels geplaatst.\n\nDe Rode Duivels werden vorig najaar al ingedeeld in groep B op het EK met verder ook Rusland, Denemarken en Finland. België werkt zijn groepswedstrijden tegen Rusland en Finland af in Sint-Petersburg. Het duel tegen Denemarken wordt in Kopenhagen gespeeld.\n\nFoto: Photo News\n\nBelgische beloften zien format van EK helemaal veranderen\n\nDe UEFA bracht woensdag ook nieuws naar buiten rond het EK voetbal U21, dat volgend seizoen doorgaat in Hongarije en Slovenië. Het hele format wordt overhoop gehaald. De Jonge Duivels van bondscoach Jacky Mathijssen moeten bij kwalificatie een nieuwe groepsfase met vier landen overleven om het EK, met slechts acht landen, in de (vroege) zomer - voor het EK van de senioren - te halen.\n\nDe Belgische beloften staan momenteel op kop in groep 9, met zeven punten na vier duels. Hun laatste duel, eind vorig jaar, werd een stuntzege op het veld van Duitsland (2-3). De kwalificaties zullen in september, oktober en november afgewerkt worden.\n\nDe negen groepswinnaars en de vijf beste nummers twee vervoegen gastlanden Hongarije en Slovenië tussen 24 en 31 maart 2021 voor een groepsfase van vier poules met elk vier landen. De vier groepswinnaars en vier runner-ups van die groepsfase kwalificeren zich voor het werkelijke EK, ook in Hongarije en Slovenië (31 mei-6 juni). Dat EK zal in een knock-outsysteem worden afgewerkt. De kwartfinales en halve finales worden gespreid over Hongarije en Slovenië. De finale gaat door in de Sloveense hoofdstad Ljubljana.\n\nVorig jaar gingen de Belgische beloften er op het EK in Italië en San Marino roemloos uit in de groepsfase na drie nederlagen.",Rode Duivels beginnen in september opnieuw aan interlands: dit is hun speelschema
5eea4c3f097aeddad5a7c01a,https://www.tijd.be/r/t/1/id/10233792,2020-06-17T08:50:50.000Z,"Dat aandelen vandaag floreren terwijl de economie in zak en as zit, is helemaal niet verbazend voor waarderingsexpert Aswath Damodaran. De veronderstelde link tussen beide is een van de beleggingsmythes die de professor van New York University graag onderuithaalt.\n\nEr lijkt vandaag een kloof te gapen tussen de economie die een zware recessie beleeft en de aandelenmarkten, die zich verbazend vlot herpakken na de implosie in maart. Hebt u daar een verklaring voor?\n\nAswath Damodaran: 'Het idee dat aandelen een weerspiegeling zijn van wat de economie doet, is onzinnig maar wijdverspreid. Weet je hoe groot de correlatie of samenhang is tussen aandelenkoersen en de groei van het reële bruto binnenlands product (bbp) in het lopende kwartaal? Die is zo goed als nul voor de Amerikaanse economie in de voorbije 70 jaar. Aan de macro-economische data van de voorbije maanden heb je sowieso niets. Dat is hetzelfde als kijken naar de snelheidsmeter van de wagen die op je oprit geparkeerd staat. Als de economie stilligt, is het logisch dat de werkloosheid omhoogschiet.'\n\n'Aandelen houden rekening met wat de economie in de toekomst doet, zodat de relevante vraag is waarom aandelenmarkten vandaag zo optimistisch zijn over de toekomst. 2020 zal een rampjaar worden, daar twijfelt niemand aan, maar wat gebeurt er in 2021 en 2022? De aandelenmarkten lijken te voorspellen dat we snel terugkeren naar business as usual en dat de economie zich herpakt. De komende maanden worden economische data wel weer belangrijk, nu economieën zoals die van China geleidelijk heropenen. Je kan uitkijken naar tekenen van verbetering. Ook de resultaten van bedrijven kunnen je iets leren.'\n\nIn welke mate is de recente beursrally gedragen door centrale banken, die massaal liquiditeiten in de markt gepompt hebben?\n\nDamodaran: 'Een centrale bank als de Amerikaanse Federal Reserve (Fed) creëert de illusie meer macht te hebben dan ze werkelijk heeft. De Fed kondigde in maart aan dat ze een bodem legt onder de markt voor bedrijfsobligaties, en liet uitschijnen voor honderden miljarden dollars te kopen indien nodig. In werkelijkheid heeft de Fed heel weinig bedrijfspapier gekocht. De truc is te laten uitschijnen dat je de markt kan stutten. Op die manier geef je private beleggers het vertrouwen om weer in de markt te stappen.'\n\nIs het zorgwekkend dat de Amerikaanse rally de voorbije jaren leunde op een klein clubje techbedrijven? Hoe duurzaam is dat?\n\nDamodaran: 'Mensen vergeten dat elke rally in de geschiedenis gestuwd werd door een klein aantal bedrijven, zoals General Motors in de jaren 60. Niks nieuws onder de zon dus. Wat vandaag wel anders is, is dat de topbedrijven allemaal gelijkaardig zijn. Het zijn allemaal techbedrijven, al kan je daar vragen bij stellen. Is Facebook een tech- of een advertentiebedrijf? Is Tesla een autobouwer of een techbedrijf? Het label 'tech' wordt soepel gebruikt. Bijna elke business is nu tech.'\n\nOok de massale inkoop van eigen aandelen heet een motor te zijn van de Amerikaanse rally de voorbije jaren. Terecht?\n\nIk denk dat de huidige crisis het inkopen van eigen aandelen nog populairder zal maken. Aswath Damodaran Professor NYU\n\nDamodaran: 'Dat is nog zo'n mythe. Er is geen verschil tussen de prestatie van bedrijven die aandelen inkopen en bedrijven die dat niet doen. Dat het volume aan aandeleninkopen toegenomen is, komt omdat het alternatief om cash uit te keren aan aandeelhouders, via dividenden, minder flexibel is. Het ligt gevoelig om het dividend te schrappen, zodat bedrijven het vaak behouden zelfs als het niet meer gepast is. Dan zijn aandeleninkopen een flexibeler manier om cash uit te keren. Om die reden denk ik ook dat de huidige crisis aandeleninkopen nog populairder zal maken.'\n\nWelke andere beleggingsmythes wilt u nog de wereld uit helpen?\n\nDamodaran: 'De veronderstelling dat als de economie het goed doet, de bedrijfswinsten stijgen. En omgekeerd: een slechte economie is slecht voor de bedrijfswinsten. Dat is een mythe. Kijk naar het Belgische AB InBev: zijn bedrijfswinst is amper gelinkt aan zijn activiteiten in de 'eigen' Belgische en Europese economie, wel aan wat in Latijns-Amerika en de VS gebeurt. Dankzij de globalisering kan je als bedrijf mooie winsten boeken in een zwakke 'binnenlandse' economie.'\n\nU hamert op het belang van 'verhalen vertellen' bij de waardering van aandelen, als aanvulling op het cijferwerk. Zijn verhalen in de huidige onzekere markt belangrijker dan ooit om een waarde op een aandeel te kleven?\n\nDamodaran: 'Achter elke waardering gaat een verhaal schuil. Als je me zegt dat jouw bedrijf zijn omzet zal verdubbelen in vijf jaar of dat je hoge winstmarges geniet, vertel je me een verhaal. Met welk speciaal product realiseer je die winstmarges? Soms is dat verhaal een sprookje, dat moet je dan doorprikken.'",'Het is onzin dat aandelen de economie weerspiegelen'
5eea84773ec3f7687200938f,https://www.nieuwsblad.be/cnt/dmf20200617_04993983,2020-06-17T19:03:43.000Z,"Kim Clijsters doet tussen 12 juli en 2 augustus mee aan de World Team Tennis, het eerste grote (maar niet officiële) tennistoernooi na de wereldwijde uitbraak van het coronavirus. Daarna hervat het tennisseizoen officieel voor de Limburgse. Op sociale media liet ze alvast weten klaar te zijn.\n\nLEES OOK. Kim Clijsters weet wanneer ze haar comeback kan heropstarten: “Tot volgende maand!”\n\nLEES OOK. Na speeldata US Open nu ook die van Roland Garros bekend: tennisseizoen herstart in augustus\n\n“Het zijn heel onzekere en uitdagende maanden geweest voor iedereen”, klinkt het. “Ik heb echt genoten van de voorbije weken op het tennisveld. Ik ben dan ook blij dat er weer toernooien georganiseerd gaan worden. Het wordt anders, maar het is nog steeds de sport waarvan ik hou. Ik kan niet wachten om weer wedstrijden te spelen.”",Kim Clijsters is klaar voor de herstart van het tennisseizoen: “Ik kan niet wachten”
5eeabcbab74d330c111bd739,https://www.tijd.be/r/t/1/id/10233911,2020-06-17T23:06:00.000Z,"Het tweede investeringsfonds van Smartfin Capital, het bedrijf rond fintechpionier Jurgen Ingels, is toe aan zijn vierde investering in drie maanden. Het pompt 7 miljoen euro in Roamler, een Nederlands matchmakingplatform tussen grote spelers in telecom, energie en retail en zelfstandigen die willen bijverdienen.\n\nDe installatie van wifimodems of slimme thermostaten, de controle van rekken en promoties van grote producenten in supermarkten, of de hulp aan huis voor zorgbehoevenden. Voor zulke niet al te complexe taken sturen telecom- en nutsbedrijven, voedingsproducenten en ambulante zorgspelers heel wat mensen de baan op.\n\n‘Die zijn vaak hooggekwalificeerd en duur. Je zet hen veel beter in voor echte moeilijke opdrachten’, zegt Jeroen ten Haave, de CEO van Roamler. ‘Voor heel wat locatiegebonden, repetitieve taken in grote volumes doe je beter een beroep op de naar schatting 35 miljoen freelancers in Europa.’\n\nSmartfin Capital Investeringsvennootschap rond Jurgen Ingels (ex-Clear2Pay) en Bart Luyten (ex-Sniper Invest), Thomas Depuydt en Bert Baeck (ex-Trendminer). Smartfin I (75 miljoen euro kapitaal) Bekendste participaties: Newtec, verkocht voor 250 miljoen euro aan het Singaporese ST Engineering. Unified Post, een beheerder van digitale documenten, die zich al een tijdje opmaakt voor een beursgang. Verder: Maria DB, Divitel, Itineris, Ancoa Software en NG Data. Smartfin II (240 miljoen euro) Investeerders: Jonas Dhaenens (Combell), Jan Toye (ex-Palm), Jos Sluys (ex-Arinso, ook bekend van het fonds Saffelberg) en Jan De Clerck (Domo Investment Group). Participaties: Theo Technologies (5 miljoen), een Leuvense scale-up die technologie ontwikkelt om videostreaming efficiënter, goedkoper en beter te maken. Het Turkse Akinon (5 miljoen), dat software maakt om retailverkoop via online kanalen en fysieke winkels te stroomlijnen.\n\nOm die grote groep zelfstandigen te koppelen aan bedrijven stampten Martijn Nijhuis en Wiggert de Haan in 2011 het platform Roamler uit de grond. Ten Haave vervoegde de twee door te investeren met zaaikapitaal, en werd in 2014 CEO van de scale-up.\n\nNu haalt het Nederlandse bedrijf 20 miljoen euro vers kapitaal op bij Achmea Innovation Fund, Endeit Capital, het investeringsfonds van Joop van den Ende, en het Vlaamse Smartfin Capital. Dat fintechfonds rond Jurgen Ingels en ex-Trendminer-ondernemer Bert Baeck is toe aan zijn tweede editie en bracht vorig jaar 240 miljoen euro bij elkaar van een hele reeks ondernemers (zie inzet).\n\nStartidee\n\nDe stichters van Roamler haalden hun startidee bij JCDecaux, dat een pak mensen het land liet afschuimen om bushokjes te controleren op de juiste reclameposter of beschadigingen. ‘Zou het niet veel flexibeler, efficiënter en goedkoper kunnen door lokale mensen dat te laten doen via een app en hen daarvoor te vergoeden per volbrachte taak?’, dachten ze.\n\n‘We zijn geen puur matchingplatform', legt ten Haave uit. 'We nemen ook de planning, de administratie en de facturatie op ons. En we verkopen de data die we via de opdrachten binnenkrijgen en analyseren aan onze opdrachtgevers.'\n\nWe zijn geen puur matchingplatform. We nemen ook de planning, de administratie en de facturatie op ons. En we verkopen de data die we via de opdrachten binnenkrijgen en analyseren aan onze opdrachtgevers. Jeroen ten Haave CEO Roamler\n\nDie opdrachtgevers komen uit de retail, de telecom- en nutssector en de zorg. ‘Bij die eerste groep bedrijven zijn we al in tien landen in Europa actief, voor onder meer Procter&Gamble en Unilever. Voor de installatie van slimme meters, thermostaten, wifimodems en zelfs verwarmingsketels hebben we het energiebedrijf Eneco en het telecombedrijf KPN als klant. Die activiteit hebben we de voorbije twee jaar geoptimaliseerd in Nederland, en willen we nu uitrollen in andere Europese landen, waaronder België.’ In de zorg zette Roamler nog maar zijn eerste stapjes.\n\nWinst\n\nHet voorbije jaar groeide Roamler met 40 procent. Het telt 70.000 actieve gebruikers aan de kant van de zelfstandigen. Bij de opdrachtgevers in de retail is de hele top 20 van de producenten van fast-moving consumer goods klant, in totaal een 200-tal grote consumentenbedrijven. De omzet wil ten Haave niet kwijt, wel dat het bedrijf ‘winst draait op bepaalde onderdelen, niet als geheel.’",Smartfin investeert 7 miljoen in platform voor freelancers
5eeabcbae85d69ca2cdff603,https://www.tijd.be/r/t/1/id/10233919,2020-06-17T23:01:01.000Z,"Een instrument van het Amerikaanse Illumina leest het DNA van een mens uit. Illumina koopt het Belgisch-Nederlandse DNA-techbedrijf Bluebee.\n\nHet Amerikaanse miljardenbedrijf Illumina koopt de Belgisch-Nederlandse start-up Bluebee. Die ontwikkelde technologie om de verwerking en de analyse van DNA drastisch te versnellen.\n\nBluebee is niet de bekendste start-up in ondernemend Vlaanderen. Onder de radar bouwde het bedrijf in een razend tempo een globale aanwezigheid uit in de boomende markt van DNA-analyse. Bluebee ontsproot uit onderzoek van de Belgische professor computerwetenschappen aan de TU Delft, Koen Bertels. Hij ontdekte er een manier om supercomputers drastisch efficiënter te doen werken.\n\nProfiel Bluebee Bluebee werd in 2011 opgericht als spin-off van de TU Delft, waar de Belgische professor computerwetenschap Koen Bertels een manier had gevonden om supercomputers fors efficiënter te laten werken. Bertels trok serieel ondernemer Hans Cobben aan om het bedrijf te leiden. Samen besloten ze zich op de zeer data-intensieve markt van de DNA-analyse te storten. Het bedrijf groeide in een paar jaar tijd uit tot een globale referentie in supersnelle DNA-analyse. Een opgang die de aandacht trok van Illumina, de Amerikaanse wereldleider in instrumenten om DNA uit te lezen. De investeringsboetiek Buysse & Partners, de durfkapitalisten PMV en Capricorn ICT Arkiv, het Colruyt-fonds Korys en Biover II, het investeringsvehikel van biotechinvesteerder Annie Vereecken, staken samen met het management de voorbije jaren meer dan 27 miljoen euro in het bedrijf. De prijs die Illumina betaalt voor de overname, is niet gekend.\n\nMet die ongeziene rekenkracht stortte Bluebee zich op DNA-analyse. Het uitlezen van het menselijk genoom - DNA sequencing in medisch jargon - wordt gezien als een hoeksteen van de gezondheidszorg van de toekomst, die bijvoorbeeld meer toepassingen van predictieve en gepersonaliseerde geneeskunde mogelijk maakt. Omdat DNA sequencing zo data-intensief is - één genoom levert een genetische code van ruim 3 miljard tekens op - zit er een enorme bottleneck in de verwerking.\n\nDat probleem lost Bluebee gedeeltelijk op. De technologie van Bertels versnelt door de enorme rekenkracht de analyse met factor 5. Drie jaar na de commerciële lancering worden de applicaties van Bluebee wereldwijd gebruikt om DNA-analyses te maken en aan klinisch onderzoek te doen.\n\nDie steile opmars bleef niet onopgemerkt bij Illumina. Het bedrijf uit San Diego speelde de voorbije tien jaar een sleutelrol in DNA-analyse. Het produceert en verkoopt instrumenten waarmee DNA kan worden uitgelezen. Met een netwerk van wereldwijd 15.000 sequencing machines heeft Illumina een marktaandeel van 90 procent, een sleutelrol die het een beurswaarde van 50 miljard dollar oplevert.\n\nMet de overname van Bluebee wil Illumina de industrialisering van de DNA-sector naar een volgende fase brengen, legt Bluebee-CEO Hans Cobben uit. ‘Illumina staat ijzersterk in laboratoriuminstrumenten om DNA uit te lezen. Met onze technologie kan het daar een slimme laag aan toevoegen, die van die ruwe data ook klinisch bruikbare informatie maakt. Dat is een strategische kwantumsprong.’\n\nEen overnameprijs wordt niet bekendgemaakt. Maar de verkoop is zonder twijfel goed nieuws voor de financiers achter Bluebee. De investeringsboetiek Buysse & Partners, de durfkapitalisten PMV en Capricorn ICT Arkiv, Colruyt-fonds Korys en Biover II, en het investeringsvehikel van de biotechinvesteerder Annie Vereecken staken samen met het management de voorbije jaren meer dan 27 miljoen euro in het bedrijf.\n\nGedecentraliseerde supercomputer\n\nEen vijftal jaar geleden leerde Cobben, een serieel ondernemer die fintechbedrijven als Ancoa en TRAX uitbouwde en verkocht, Bertels kennen. Het klikte tussen de twee - de ene een Belg in Nederland, de ander een Nederlander die altijd in België heeft gewerkt. Bertels besloot Cobben advies te vragen over de start-up die hij een tijdje eerder was begonnen.\n\n3 miljard Genoom Het genoom van één persoon levert een code op van meer dan 3 miljard tekens.\n\nBluebee bouwde voort op baanbrekend onderzoek dat Bertels had gedaan aan de TU Delft. In een notendop komt het erop neer dat de wetenschapper een manier had ontwikkeld om via een complex samenspel van hardware en software de rekenkracht van computers op te schalen naar ongeziene niveaus. Een gedecentraliseerde supercomputer, zeg maar. ‘Ik wist meteen dat die ontdekking te goed was om te laten liggen’, zegt Bertels. ‘Maar ik dacht eerst dat ik me op de hardware moest concentreren. Daarin heb ik me schromelijk vergist.'\n\nToen hij Cobben tegen het lijf liep, wist Bertels niet meer goed van welk hout pijlen te maken. Hij vroeg de doorgewinterde ondernemer zijn mening over welke richting Bluebee uit moest. ‘Aan een lange houten tafel bij Koen thuis, vergezeld van de nodige glazen wijn, zijn we beginnen te praten’, zegt Cobben. ‘Op het einde van het gesprek hebben we beslist dat ik zou investeren. Op voorwaarde dat ik geen CEO moest worden. Ik was na 25 jaar in de fintech eindelijk mijn bucketlist aan het afwerken. Ik had Antarctica al bezocht en had mijn pilotenbrevet gehaald. Maar het bloed kruipt waar het niet gaan kan.’\n\nSchermvullende weergave Bluebee-CEO Hans Cobben. ©Dries Luyten\n\nCobben duwde Bluebee de kant op van de software in plaats van de hardware. Met die software, die een variëteit aan toestellen via het internet hyperefficiënt doet samenwerken, werd het mogelijk computationele rekenkracht naar ongeziene niveaus op te schalen. Die virtuele supercomputer kan enorme ladingen data verwerken op ontzettend efficiënte wijze. En op wereldwijde schaal.\n\n‘Daarom ligt onze focus op DNA ligt’, zegt Bertels. ‘DNA-analyse wordt de basis van de toekomstige geneeskunde. Er is in de gezondheidszorg enorm veel mogelijk op basis van het genetisch profiel van mensen. Maar dat is een waanzinnig computationeel probleem, door de hoeveelheid data die dat genereert.’\n\n3 miljard tekens\n\nHet genoom van één persoon levert een code op van meer dan 3 miljard tekens. Die massa data vergelijken met honderden of duizenden andere genetische codes om gelijkenissen of verschillen te vinden, is zo complex dat het een flessenhals is in de DNA-analyse. Dat probleem lost Bluebee deels op. Zijn technologie maakt het mogelijk gigantische brokken data vijf keer sneller te verwerken en te analyseren.\n\nSchermvullende weergave Computerwetenschapper Koen Bertels. ©QUTECH_MarkDavid\n\n‘Dat wordt nog belangrijker naarmate DNA-sequencing (het uitlezen van je genetische code, red.) aan belang wint’, zegt Cobben. ‘Momenteel is minder dan 0,02 procent van het DNA van alle mensen gesequencet. En we kennen nog maar 1 procent van de mogelijke variaties die kunnen leiden tot ziektes. Er ligt nog een gigantisch potentieel open.’\n\nIn die context belandde Bluebee snel op de radar van het Amerikaanse Illumina. Amper drie jaar nadat Bluebee zijn eerste klanten wist te overtuigen, haalt de wereldleider in de productie van instrumenten om DNA uit te lezen de portefeuille boven om Bluebee in te lijven. De strategische overwegingen zijn duidelijk. Illumina is goed voor 90 procent van het DNA dat wereldwijd wordt uitgelezen. ‘Met onze technologie kunnen ze een slimme laag toevoegen aan hun instrumenten, die van die ruwe data supersnel klinisch bruikbare informatie maakt’, zegt Cobben. ‘Dat is een strategische kwantumsprong. Samen stappen we de volgende fase van de industrialisering van DNA-analyse in.’\n\nTurbo\n\nIk mag nu werken aan technologie die een tastbare maatschappelijke impact heeft. Die elke dag mensenlevens beïnvloedt. Dit is het project van mijn leven. Hans Cobben CEO Bluebee\n\nSamen hopen de twee bedrijven een turbo te kunnen zetten op het klinisch onderzoek naar genetische ziektes en therapieën. Cobben: ‘Als je DNA op populatieniveau kan screenen, kan je bijvoorbeeld op zoek gaan naar nieuwe biomarkers (een biologisch kenmerk dat wijst op een bepaalde ziekte, red.). We werken nu al samen om het onderzoek naar een infectieziekte als Covid-19 te versnellen, door het menselijke immuunsysteem op grote schaal in kaart te brengen.’\n\nBertels was al een tijdje niet meer operationeel betrokken bij Bluebee en werkt ondertussen aan onderzoek naar alweer een volgende generatie computers: de kwantumcomputer voor genome sequencing. Cobben stapt, samen met het 35-koppige team van Bluebee, wel mee over naar Illumina. ‘Onze mensen in België en Nederland worden een soort center of excellence voor Illumina.’\n\nOf hij zijn bucketlist niet verder wilde afwerken? ‘Nog niet. Ik heb 25 jaar in de fintech gewerkt. Nu mag ik werken aan technologie die een tastbare maatschappelijke impact heeft. Die elke dag mensenlevens beïnvloedt. Dit is het project van mijn leven.’",Amerikanen kopen Belgisch-Nederlandse DNA-parel Bluebee
5eeaf4f79d663ba4a737d2e3,https://www.nieuwsblad.be/cnt/dmf20200617_04994021,2020-06-18T01:00:06.000Z,"In Chantal komt Maaike Cafmeyers gelijknamige personage uit Eigen kweek centraal te staan. Mathias Sercu, die in de reeks meespeelde, verzorgt het scenario. Foto: © VRT\n\nHet is alweer een dik jaar geleden dat Eén het laatste seizoen van Eigen kweek uitzond. Voor de fans is er goed nieuws. Mathias Sercu (49), die zelf meespeelde in het laatste seizoen, schrijft een spin-off rond het personage van Maaike Cafmeyer: agente Chantal. “Het wordt een politiereeks met een hoek af.”\n\nShit of mouse, You gave my saucissen to the katte...het half West-Vlaams, half Engelse taaltje dat Frank Welvaert sprak in Eigen kweek veroverde heel Vlaanderen. De wietkwekende boerenfamilie keert niet terug voor een vierde seizoen, maar als de wind meezit kruipt Maaike Cafmeyer binnenkort opnieuw in de huid van agente Chantal.\n\nMathias Sercu, die in het laatste seizoen van Eigen kweek onderzoeksrechter Piet Despriet speelde, schrijft immers aan een spin-off rond haar personage. Chantal is de werktitel. “Eigenlijk heeft het met Eigen kweek niks meer te maken”, vertelt hij. “Behalve Chantal keert geen enkel personage terug. Het verhaal speelt zich een aantal jaar na de gebeurtenissen van de serie af, in een totaal andere omgeving. Chantal wordt van Wijtschate overgeplaatst naar een andere politiezone. Het wordt dus een politiereeks, maar met een hoek af.”\n\nMathias Sercu in ‘Eigen kweek’ Foto: vrt\n\nHet idee voor een spin-off ontstond tijdens het maken van het laatste seizoen van Eigen kweek. “Chantal kreeg daarin een meer dragende rol, wat de producenten op het idee bracht haar een eigen serie te geven. Maar Philippe De Schepper, die de originele reeks schreef, is intussen met andere projecten bezig. Dus kwamen de producenten bij mij aankloppen.” Sercu schreef in het verleden al verschillende theaterstukken en het scenario van de fictiereeks Marsman, waar Maaike Cafmeyer ook in meespeelde.\n\nDe rest van de cast is nog niet bekend, net als de opnamedata. “Gezien de huidige situatie wordt het nog wat afwachten, maar we hopen dat we volgend jaar rond deze tijd ongeveer kunnen beginnen draaien.”\n\nLEES OOK. ‘Eigen kweek’-broers herenigd in ‘Undercover’: “Niets leuker dan de smeerlap spelen” (+)","‘Eigen kweek’ krijgt spin-off, met Maaike Cafmeyer in de hoofdrol"
5eeaf4f77518e20add9d9ba7,http://feeds.nieuwsblad.be/~r/life/culinair/~3/msJGkXVWVRM/dmf20200617_04994021,2020-06-18T01:00:06.000Z,"In Chantal komt Maaike Cafmeyers gelijknamige personage uit Eigen kweek centraal te staan. Mathias Sercu, die in de reeks meespeelde, verzorgt het scenario. Foto: © VRT\n\nHet is alweer een dik jaar geleden dat Eén het laatste seizoen van Eigen kweek uitzond. Voor de fans is er goed nieuws. Mathias Sercu (49), die zelf meespeelde in het laatste seizoen, schrijft een spin-off rond het personage van Maaike Cafmeyer: agente Chantal. “Het wordt een politiereeks met een hoek af.”\n\nShit of mouse, You gave my saucissen to the katte...het half West-Vlaams, half Engelse taaltje dat Frank Welvaert sprak in Eigen kweek veroverde heel Vlaanderen. De wietkwekende boerenfamilie keert niet terug voor een vierde seizoen, maar als de wind meezit kruipt Maaike Cafmeyer binnenkort opnieuw in de huid van agente Chantal.\n\nMathias Sercu, die in het laatste seizoen van Eigen kweek onderzoeksrechter Piet Despriet speelde, schrijft immers aan een spin-off rond haar personage. Chantal is de werktitel. “Eigenlijk heeft het met Eigen kweek niks meer te maken”, vertelt hij. “Behalve Chantal keert geen enkel personage terug. Het verhaal speelt zich een aantal jaar na de gebeurtenissen van de serie af, in een totaal andere omgeving. Chantal wordt van Wijtschate overgeplaatst naar een andere politiezone. Het wordt dus een politiereeks, maar met een hoek af.”\n\nMathias Sercu in ‘Eigen kweek’ Foto: vrt\n\nHet idee voor een spin-off ontstond tijdens het maken van het laatste seizoen van Eigen kweek. “Chantal kreeg daarin een meer dragende rol, wat de producenten op het idee bracht haar een eigen serie te geven. Maar Philippe De Schepper, die de originele reeks schreef, is intussen met andere projecten bezig. Dus kwamen de producenten bij mij aankloppen.” Sercu schreef in het verleden al verschillende theaterstukken en het scenario van de fictiereeks Marsman, waar Maaike Cafmeyer ook in meespeelde.\n\nDe rest van de cast is nog niet bekend, net als de opnamedata. “Gezien de huidige situatie wordt het nog wat afwachten, maar we hopen dat we volgend jaar rond deze tijd ongeveer kunnen beginnen draaien.”\n\nLEES OOK. ‘Eigen kweek’-broers herenigd in ‘Undercover’: “Niets leuker dan de smeerlap spelen” (+)","‘Eigen kweek’ krijgt spin-off, met Maaike Cafmeyer in de hoofdrol"
5eeaf4f86369c60f636e93c3,http://feeds.nieuwsblad.be/~r/nieuws/snelnieuws/~3/msJGkXVWVRM/dmf20200617_04994021,2020-06-18T01:00:06.000Z,"In Chantal komt Maaike Cafmeyers gelijknamige personage uit Eigen kweek centraal te staan. Mathias Sercu, die in de reeks meespeelde, verzorgt het scenario. Foto: © VRT\n\nHet is alweer een dik jaar geleden dat Eén het laatste seizoen van Eigen kweek uitzond. Voor de fans is er goed nieuws. Mathias Sercu (49), die zelf meespeelde in het laatste seizoen, schrijft een spin-off rond het personage van Maaike Cafmeyer: agente Chantal. “Het wordt een politiereeks met een hoek af.”\n\nShit of mouse, You gave my saucissen to the katte...het half West-Vlaams, half Engelse taaltje dat Frank Welvaert sprak in Eigen kweek veroverde heel Vlaanderen. De wietkwekende boerenfamilie keert niet terug voor een vierde seizoen, maar als de wind meezit kruipt Maaike Cafmeyer binnenkort opnieuw in de huid van agente Chantal.\n\nMathias Sercu, die in het laatste seizoen van Eigen kweek onderzoeksrechter Piet Despriet speelde, schrijft immers aan een spin-off rond haar personage. Chantal is de werktitel. “Eigenlijk heeft het met Eigen kweek niks meer te maken”, vertelt hij. “Behalve Chantal keert geen enkel personage terug. Het verhaal speelt zich een aantal jaar na de gebeurtenissen van de serie af, in een totaal andere omgeving. Chantal wordt van Wijtschate overgeplaatst naar een andere politiezone. Het wordt dus een politiereeks, maar met een hoek af.”\n\nMathias Sercu in ‘Eigen kweek’ Foto: vrt\n\nHet idee voor een spin-off ontstond tijdens het maken van het laatste seizoen van Eigen kweek. “Chantal kreeg daarin een meer dragende rol, wat de producenten op het idee bracht haar een eigen serie te geven. Maar Philippe De Schepper, die de originele reeks schreef, is intussen met andere projecten bezig. Dus kwamen de producenten bij mij aankloppen.” Sercu schreef in het verleden al verschillende theaterstukken en het scenario van de fictiereeks Marsman, waar Maaike Cafmeyer ook in meespeelde.\n\nDe rest van de cast is nog niet bekend, net als de opnamedata. “Gezien de huidige situatie wordt het nog wat afwachten, maar we hopen dat we volgend jaar rond deze tijd ongeveer kunnen beginnen draaien.”\n\nLEES OOK. ‘Eigen kweek’-broers herenigd in ‘Undercover’: “Niets leuker dan de smeerlap spelen” (+)","‘Eigen kweek’ krijgt spin-off, met Maaike Cafmeyer in de hoofdrol"
5eeb2d382c8f097d53d0ac6b,https://www.gva.be/cnt/dmf20200618_04994317/eigen-kweek-krijgt-spin-off-met-maaike-cafmeyer-in-de-hoofdrol,2020-06-18T08:30:04.000Z,"Het is alweer een dik jaar geleden dat Eén het laatste seizoen van Eigen kweek uitzond. Voor de fans is er goed nieuws. Mathias Sercu (49), die zelf meespeelde in het laatste seizoen, schrijft een spin-off rond het personage van Maaike Cafmeyer: agente Chantal. “Het wordt een politiereeks met een hoek af.”\n\nShit of mouse, You gave my saucissen to the katte...het half West-Vlaams, half Engelse taaltje dat Frank Welvaert sprak in Eigen kweek veroverde heel Vlaanderen. De wietkwekende boerenfamilie keert niet terug voor een vierde seizoen, maar als de wind meezit kruipt Maaike Cafmeyer binnenkort opnieuw in de huid van agente Chantal.\n\nMathias Sercu, die in het laatste seizoen van Eigen kweek onderzoeksrechter Piet Despriet speelde, schrijft immers aan een spin-off rond haar personage. Chantal is de werktitel. “Eigenlijk heeft het met Eigen kweek niks meer te maken”, vertelt hij. “Behalve Chantal keert geen enkel personage terug. Het verhaal speelt zich een aantal jaar na de gebeurtenissen van de serie af, in een totaal andere omgeving. Chantal wordt van Wijtschate overgeplaatst naar een andere politiezone. Het wordt dus een politiereeks, maar met een hoek af.”\n\nMathias Sercu in ‘Eigen kweek’ Foto: vrt\n\nHet idee voor een spin-off ontstond tijdens het maken van het laatste seizoen van Eigen kweek. “Chantal kreeg daarin een meer dragende rol, wat de producenten op het idee bracht haar een eigen serie te geven. Maar Philippe De Schepper, die de originele reeks schreef, is intussen met andere projecten bezig. Dus kwamen de producenten bij mij aankloppen.” Sercu schreef in het verleden al verschillende theaterstukken en het scenario van de fictiereeks Marsman, waar Maaike Cafmeyer ook in meespeelde.\n\nDe rest van de cast is nog niet bekend, net als de opnamedata. “Gezien de huidige situatie wordt het nog wat afwachten, maar we hopen dat we volgend jaar rond deze tijd ongeveer kunnen beginnen draaien.”","‘Eigen kweek’ krijgt spin-off, met Maaike Cafmeyer in de hoofdrol"
5eeb2d40675fe1819cc4f9fd,https://trends.knack.be/economie/bedrijven/zweedse-fintech-klarna-lanceert-uitgesteld-betalen-in-belgie/article-longread-1611281.html,2020-06-17T22:30:06.000Z,"De veelbelovende Zweedse fintech Klarna lanceert zijn eerste product op de Belgische markt: nu online kopen, pas binnen 21 dagen betalen.\n\nKlarna is een onlinebetalingsplatform dat in alle lijstjes van succesvolle Europese fintechbedrijven bovenaan staat. Fintechs zijn veelal jonge bedrijven die de financiële sector proberen te veranderen. De onderneming werd in 2005 in Zweden opgericht en maakte sindsdien bijna elk jaar winst. Bij de jongste kapitaalronde in 2019 werd het bedrijf gewaardeerd op 5,5 miljard dollar. Tot de aandeelhouders behoren de hiphop-ster Snoop Dogg en gereputeerde durfkapitaalfondsen als Sequoia Capital en Pemira.\n\nIn het thuisland Zweden lopen al 40 procent van de onlinebetalingen voor e-commerce via Klarna. De onderneming mag dan wel een banklicentie hebben, ze positioneert zich vooral als een hip techbedrijf dat de shoppingervaring wil verbeteren door het online of mobiel betalen aangenamer te maken. ""Mensen shoppen en kopen graag, maar ze betalen niet graag. Daar proberen wij iets aan te doen"", zegt Sebastian Siemkatkowski, CEO van Klarna.\n\nBetalen na 21 dagen\n\nSinds de oprichting heeft Klarna zijn activiteiten uitgebreid tot 17 kernlanden. 85 miljoen consumenten maken naar verluidt van de dienst gebruik. In België gaat Klarna van start met een product dat zich laat samenvatten als 'nu kopen en later betalen'. Later, dat is 21 dagen na de bestelling. Dat biedt de klant de mogelijkheid om de geleverde goederen te bekijken of te passen, en als hij niet tevreden is ze terug te sturen zonder dat er geld van zijn rekening gaat.\n\n""Ideaal voor klanten die vaak meerdere items - voornamelijk kleding of schoenen - online bestellen om ze te passen. Met Klarna hoeven ze geen grote bedragen vooraf neer te tellen. Ze kunnen verschillende items uitproberen alvorens ze te kopen. Op die manier brengen wij het pashokje echt naar de consument thuis"", zegt Wilko Klaassen, CEO van Klarna in België en Nederland.\n\nEn dat alles zonder kaart, zonder code, zonder kredietlimiet en zonder kosten. Tenminste als de klant tijdig betaalt, anders worden wel kosten aangerekend. Klarna neemt het krediet- en frauderisico voor zijn rekening, en rekent daarvoor op zijn razendsnelle beheer en analyse van data.\n\nKlarna haalt zijn inkomsten dus niet bij de e-shopper, maar hoofdzakelijk bij de retailers die een commissie betalen. Wereldwijd werkt Klarna samen met meer dan 200.000 webwinkels en e-commercebedrijven. Daar zitten grote groepen als Zara, Ikea, Superdry, H&M en Abercrombie & Fitch tussen. In België zijn er voorlopig akkoorden met de winkelketens H&M, AS Adventure en Omoda, en met de Antwerpse schoen- en kledingzaak Monar.\n\n'Groot potentieel'\n\n""We hebben een kantoor in Brussel geopend om de lokale consument beter te leren kennen, en om meer lokale retailers aan boord te halen"", vertelt Klaassen. ""Klarna beschikt over heel veel expertise om winkelketens bij te staan in hun digitale klantenbenadering. Door de betalingsmethode te vergemakkelijken kunnen handelaars hun conversiepercentage en omzet verhogen."" Voorlopig telt de onderneming acht medewerkers in ons land. Het personeelsbestand van de groep is intussen gestegen tot 3000.\n\nDe activiteiten van Klarna situeren zich in de branche waar ook kredietkaartbedrijven als Visa en Mastercard, en betalingssystemen als PayPal actief zijn. In bepaalde landen heeft de Zweedse fintech een product dat het mogelijk maakt betalingen in gelijke delen te spreiden over een aantal weken of maanden. In België zijn, naast het uitgesteld betalen, voorlopig enkel instantoverschrijvingen of directe betalingen online en via de Klarna-app mogelijk.\n\nKlaassen verwacht dat de Belgische markt voor e-commerce de komende jaren nog een hoge vlucht neemt: ""De coronacrisis drukte op de verkoop van reizen en tickets voor vliegtuigen, bioscopen, concerten en evenementen. Maar dankzij de lockdown hebben een groot aantal nieuwe klanten de weg naar online en mobiel aankopen gevonden. Daar ligt voor ons nog een groot groeipotentieel.""\n\nKlarna is een onlinebetalingsplatform dat in alle lijstjes van succesvolle Europese fintechbedrijven bovenaan staat. Fintechs zijn veelal jonge bedrijven die de financiële sector proberen te veranderen. De onderneming werd in 2005 in Zweden opgericht en maakte sindsdien bijna elk jaar winst. Bij de jongste kapitaalronde in 2019 werd het bedrijf gewaardeerd op 5,5 miljard dollar. Tot de aandeelhouders behoren de hiphop-ster Snoop Dogg en gereputeerde durfkapitaalfondsen als Sequoia Capital en Pemira.In het thuisland Zweden lopen al 40 procent van de onlinebetalingen voor e-commerce via Klarna. De onderneming mag dan wel een banklicentie hebben, ze positioneert zich vooral als een hip techbedrijf dat de shoppingervaring wil verbeteren door het online of mobiel betalen aangenamer te maken. ""Mensen shoppen en kopen graag, maar ze betalen niet graag. Daar proberen wij iets aan te doen"", zegt Sebastian Siemkatkowski, CEO van Klarna.Sinds de oprichting heeft Klarna zijn activiteiten uitgebreid tot 17 kernlanden. 85 miljoen consumenten maken naar verluidt van de dienst gebruik. In België gaat Klarna van start met een product dat zich laat samenvatten als 'nu kopen en later betalen'. Later, dat is 21 dagen na de bestelling. Dat biedt de klant de mogelijkheid om de geleverde goederen te bekijken of te passen, en als hij niet tevreden is ze terug te sturen zonder dat er geld van zijn rekening gaat.""Ideaal voor klanten die vaak meerdere items - voornamelijk kleding of schoenen - online bestellen om ze te passen. Met Klarna hoeven ze geen grote bedragen vooraf neer te tellen. Ze kunnen verschillende items uitproberen alvorens ze te kopen. Op die manier brengen wij het pashokje echt naar de consument thuis"", zegt Wilko Klaassen, CEO van Klarna in België en Nederland.En dat alles zonder kaart, zonder code, zonder kredietlimiet en zonder kosten. Tenminste als de klant tijdig betaalt, anders worden wel kosten aangerekend. Klarna neemt het krediet- en frauderisico voor zijn rekening, en rekent daarvoor op zijn razendsnelle beheer en analyse van data.Klarna haalt zijn inkomsten dus niet bij de e-shopper, maar hoofdzakelijk bij de retailers die een commissie betalen. Wereldwijd werkt Klarna samen met meer dan 200.000 webwinkels en e-commercebedrijven. Daar zitten grote groepen als Zara, Ikea, Superdry, H&M en Abercrombie & Fitch tussen. In België zijn er voorlopig akkoorden met de winkelketens H&M, AS Adventure en Omoda, en met de Antwerpse schoen- en kledingzaak Monar.""We hebben een kantoor in Brussel geopend om de lokale consument beter te leren kennen, en om meer lokale retailers aan boord te halen"", vertelt Klaassen. ""Klarna beschikt over heel veel expertise om winkelketens bij te staan in hun digitale klantenbenadering. Door de betalingsmethode te vergemakkelijken kunnen handelaars hun conversiepercentage en omzet verhogen."" Voorlopig telt de onderneming acht medewerkers in ons land. Het personeelsbestand van de groep is intussen gestegen tot 3000.De activiteiten van Klarna situeren zich in de branche waar ook kredietkaartbedrijven als Visa en Mastercard, en betalingssystemen als PayPal actief zijn. In bepaalde landen heeft de Zweedse fintech een product dat het mogelijk maakt betalingen in gelijke delen te spreiden over een aantal weken of maanden. In België zijn, naast het uitgesteld betalen, voorlopig enkel instantoverschrijvingen of directe betalingen online en via de Klarna-app mogelijk.Klaassen verwacht dat de Belgische markt voor e-commerce de komende jaren nog een hoge vlucht neemt: ""De coronacrisis drukte op de verkoop van reizen en tickets voor vliegtuigen, bioscopen, concerten en evenementen. Maar dankzij de lockdown hebben een groot aantal nieuwe klanten de weg naar online en mobiel aankopen gevonden. Daar ligt voor ons nog een groot groeipotentieel.""",Zweedse fintech Klarna lanceert uitgesteld betalen in België
5eeb6576bf2d4ed5ca389ecc,https://www.hbvl.be/cnt/dmf20200618_04994378/onderzoekers-tonen-het-belang-van-oude-bomen-in-sint-truiden-aan,2020-06-18T09:32:34.000Z,"Sint-Truiden -\n\nHet project #TreeTag is een initiatief van twee toonaangevende organisaties op het gebied van bomen. Het Britse Treeconomics en het in Nederland en België gevestigde Pius Floris. Beide organisaties hebben een gemeenschappelijke missie: het aantonen van de waarde van bomen. Met speciale software, waaronder het programma i-Tree, kwantificeren ze de financiële en maatschappelijke waarde die een individuele boom of een specifiek bomenbestand levert aan zijn omgeving. Dit levert unieke data op voor beleidsmakers, planologen en boombeheerders.",Onderzoekers tonen het belang van oude bomen in Sint-Truiden... (Sint-Truiden)
5eeb65818decdf8cc6579a77,https://www.gva.be/cnt/dmf20200618_04994407/dagelijkse-cijfers-sciensano-vertraagd-data-waren-niet-correct,2020-06-18T09:58:09.000Z,"Normaal geeft Sciensano elke dag om 11 uur een dagelijkse cijferupdate. Vandaag was dat niet geval en volgens Van Gucht omdat “de data incorrect waren”. De r-waarde en dus ook het aantal besmettingen waren ineens fel gestegen. Sciensano is de gegevens opnieuw aan het onderzoeken en zal later vandaag nieuwe cijfers vrijgeven.\n\nDe cijfers die Sciensano vandaag voor zich had, gaven aan dat het aantal nieuwe besmettingen zowat verdubbeld zou zijn en de reproductie-waarde flink verhoogd. Die aangeeft hoeveel mensen een besmet persoon besmet. Dat zei viroloog Steven Van Gucht van Sciensano aan De Standaard.\n\n“Het Sciensano-team werd gevraagd om die cijfers te onderzoeken.” Nu zou een laboratorium bepaalde bloedtesten verkeerdelijk als coronapositief hebben gelabeld.\n\nDaarom laat de dagelijkse cijferupdate donerdag uitzonderlijk op zich wachten.",Dagelijkse cijfers Sciensano vertraagd: “Data waren niet correct”
5eeb65825c1edb4d62a6a8aa,https://www.hbvl.be/cnt/dmf20200618_04994411/dagelijkse-cijfers-sciensano-vertraagd-van-gucht-data-waren-niet-correct,2020-06-18T09:58:54.000Z,"Normaal geeft Sciensano elke dag om 11 uur een dagelijkse cijferupdate. Vandaag was dat niet geval. Volgens Van Gucht omdat “de data incorrect waren”. De r-waarde en dus het aantal besmettingen was ineens fel gestegen. Sciensano is de gegevens opnieuw aan het onderzoeken en zal later vandaag nieuwe cijfers vrijgeven.\n\nDe cijfers die Sciensano vandaag voor zich had, gaven aan dat het aantal nieuwe besmettingen zowat verdubbeld zou zijn en de reproductie-waarde flink verhoogd. Die aangeeft hoeveel mensen een besmet persoon besmet. Dat zei Steven Van Gucht aan De Standaard.\n\n“Het Sciensano-team werd gevraagd om die cijfers te onderzoeken.” Nu zou een laboratorium bepaalde bloedtesten verkeerdelijk als coronapositief hebben gelabeld.\n\nDaarom laat de dagelijkse cijferupdate donderdag uitzonderlijk op zich wachten.","Dagelijkse cijfers Sciensano vertraagd, Van Gucht: “Data waren niet correct”"
5eeb65845c1edb4d62a6a8b6,https://www.nieuwsblad.be/cnt/dmf20200618_04994414,2020-06-18T10:06:01.000Z,"Normaal geeft Sciensano elke dag om 11 uur een dagelijkse cijferupdate. Vandaag was dat niet geval en volgens Van Gucht omdat ‘de data incorrect waren’. De r-waarde en dus ook het aantal besmettingen waren ineens fel gestegen. Sciensano is de gegevens opnieuw aan het onderzoeken en zal later vandaag nieuwe cijfers vrijgeven.\n\nDe cijfers die Sciensano vandaag voor zich had, gaven aan dat het aantal nieuwe besmettingen zowat verdubbeld zou zijn en de reproductie-waarde flink verhoogd. Die aangeeft hoeveel mensen een besmet persoon besmet. Dat zei viroloog Steven Van Gucht van Sciensano aan De Standaard.\n\n‘Het Sciensano-team werd gevraagd om die cijfers te onderzoeken.’ Nu zou een laboratorium bepaalde bloedtesten verkeerdelijk als coronapositief hebben gelabeld.\n\nDaarom laat de dagelijkse cijferupdate donderdag uitzonderlijk op zich wachten.",Dagelijkse coronacijfers lopen vertraging op: “Data waren niet correct”
5eeb6585fd40394b97f63489,https://www.standaard.be/cnt/dmf20200618_04994340,2020-06-18T09:50:00.000Z,"Normaal geeft Sciensano elke dag om 11 uur een dagelijkse cijferupdate. Vandaag was dat niet geval en volgens Van Gucht omdat ‘de data incorrect waren’. De r-waarde en dus ook het aantal besmettingen waren ineens fel gestegen. Sciensano is de gegevens opnieuw aan het onderzoeken en zal later vandaag nieuwe cijfers vrijgeven.\n\nDe cijfers die Sciensano vandaag voor zich had, gaven aan dat het aantal nieuwe besmettingen zowat verdubbeld zou zijn en de reproductie-waarde flink verhoogd. Die waarde geeft aan hoeveel mensen een besmet persoon gemiddeld besmet. Dat zei viroloog Steven Van Gucht van Sciensano aan De Standaard.\n\nCijfers gelekt\n\nVan Gucht meldt verder dat ‘het rapport met de verkeerde cijfers gelekt werd’ waardoor op sommige plekken de verkeerde cijfers online kwamen. Die data - die dus incorrect zouden zijn - spraken van 180 nieuwe covid-19 besmettingen. Het is niet duidelijk over hoeveel doden er volgens de gegevens gevallen zouden zijn.\n\n‘Het Sciensano-team werd gevraagd om die cijfers te onderzoeken.’ Daaruit blijkt nu dat een laboratorium bepaalde bloedtesten verkeerdelijk als coronapositief zou hebben gelabeld.\n\nDaarom laat de dagelijkse cijferupdate donderdag uitzonderlijk op zich wachten.","Dagelijkse cijfers Sciensano vertraagd, Van Gucht: ‘Data waren niet correct’"
5eeb9db7aa793a18299502a1,https://www.nieuwsblad.be/cnt/dmf20200618_04994861,2020-06-18T15:50:57.000Z,"China legt een gigantische database aan met daarin het DNA van alle 700 miljoen Chinese mannen en jongens. Al sinds 2017 is de politie er bezig om van iedereen - vrijwillig, zegt de overheid - een DNA-staal te nemen.\n\nDe databank is volgens Peking nodig om de criminaliteit beter te kunnen bestrijden en daders sneller te kunnen vatten. Waarnemers beschouwen het vooral als een nieuwe stap in het nu al indrukwekkend hightech controleapparaat dat de Chinese overheid bouwt om zijn inwoners in de gaten te houden.\n\nAmerikaanse hulp\n\nHet bestaan van de databank raakte woensdag bekend door een studie van de Australian Strategic Institute waar The New York Times over berichtte. “Met die database kan in een wip de afstamming worden bepaald van eender welke Chinees aan de hand van een haartje, een druppel bloed of wat speeksel”, schrijven de onderzoekers.\n\nPeking krijgt daarbij hulp uit Amerikaanse hoek. Het bedrijf Thermo Fisher uit Massachusetts heeft een miljoenendeal met de Chinese overheid gesloten om een grote hoeveelheid DNA-testkits te leveren aan de Chinese politie om de testen te doen. Verschillende Amerikaanse politici hebben het bedrijf daarover geïnterpelleerd, maar het volgens Thermo Fisher is er niets illegaals aan de verkoop.\n\nMensenrechtenbeweging roeren zich intussen ook in het debat. Ze vrezen dat China via die DNA-database de etnische en religieuze minderheden nog strakker onder controle zal proberen te krijgen. Die minderheden, zoals de Oeigoeren, worden al decennialang opgejaagd in China en ondergebracht in heropvoedingskampen. Aan de hand van hun DNA zou de Chinese overheid nu veel makkelijker hele familie kunnen opsporen en opsluiten, aldus Human Rights Watch.",China wil het DNA van elke mannelijke inwoner (en de Verenigde Staten moeten helpen)
5eeb9dbe6bbd1edd31193124,https://www.tijd.be/r/t/1/id/10234116,2020-06-18T15:04:10.000Z,"Het cruiseschip Carnival Magic meerde op 20 mei aan in Dubrovnik. Na weken quarantaine kon de bemanning toen eindelijk van boord gaan.\n\nNa drie positieve handelssessies op rij staan de Amerikaanse beurzen even op de rem. De arbeidsmarkt blijft sputteren en er zijn opnieuw meer coronagevallen in de VS en China.\n\nVoorbeurs kregen beleggers tegenvallende data over de arbeidsmarkt te verwerken. Vorige week hebben 1,508 miljoen Amerikanen een nieuwe aanvraag voor een werkloosheidsuitkering ingediend. Dat zijn er 58.000 minder dan de week voordien maar wel meer dan verwacht: economen hadden een daling tot 1,3 miljoen verwacht.\n\nBeleggers zijn ook voorzichtig wegens toenemende coronabesmettingen in sommige delen van de VS. Onder meer in Texas, Florida en Oklahoma worden weer meer mensen ziek. President Trump zei woensdag echter dat er geen sprake van kan zijn opnieuw bedrijven stil te leggen. De opflakkering kan wel de versoepeling van de lockdownmaatregelen belemmeren en dus het economisch herstel vertragen.\n\nRond 16.55 uur verliest de Dow Jones 0,2 procent en de S&P500 0,1 procent. De Nasdaq Composite noteert 0,2 procent hoger. Farmawaarden staan onder druk, terwijl technologie en grondstoffen hoger gaan.\n\nMiljardenverlies\n\nCarnival maakte voorbeurs bekend in het tweede kwartaal – de periode van maart tot mei - een verlies te hebben geleden van liefst 4,4 miljard dollar. Een jaar eerder was er nog 451 miljoen dollar winst. De omzet in het tweede kwartaal bedroeg slechts 700 miljoen dollar tegen 4,8 miljard een jaar eerder.\n\nDe cruisemaatschappij is net als haar concurrenten hard getroffen door de coronacrisis. Het virus tierde welig aan boord van sommige schepen, waardoor die wekenland in quarantaine moesten gaan. Van nieuwe cruisevaarten is al sinds midden maart geen sprake meer. Carnival kan voorlopig niet zeggen wanneer zijn schepen weer mogen uitvaren. Het zwaar afgestrafte aandeel ging aanvankelijk licht lager, maar noteert nu 0,9 procent in de plus.\n\nPodcasts",Wall Street last pauze in
5eebd5fbb5c77f6bcf2b5577,http://feeds.nieuwsblad.be/~r/nieuws/snelnieuws/~3/MHfBmwLK9oI/dmf20200618_04994861,2020-06-18T15:50:57.000Z,"China legt een gigantische database aan met daarin het DNA van alle 700 miljoen Chinese mannen en jongens. Al sinds 2017 is de politie er bezig om van iedereen - vrijwillig, zegt de overheid - een DNA-staal te nemen.\n\nDe databank is volgens Peking nodig om de criminaliteit beter te kunnen bestrijden en daders sneller te kunnen vatten. Waarnemers beschouwen het vooral als een nieuwe stap in het nu al indrukwekkend hightech controleapparaat dat de Chinese overheid bouwt om zijn inwoners in de gaten te houden.\n\nAmerikaanse hulp\n\nHet bestaan van de databank raakte woensdag bekend door een studie van de Australian Strategic Institute waar The New York Times over berichtte. “Met die database kan in een wip de afstamming worden bepaald van eender welke Chinees aan de hand van een haartje, een druppel bloed of wat speeksel”, schrijven de onderzoekers.\n\nPeking krijgt daarbij hulp uit Amerikaanse hoek. Het bedrijf Thermo Fisher uit Massachusetts heeft een miljoenendeal met de Chinese overheid gesloten om een grote hoeveelheid DNA-testkits te leveren aan de Chinese politie om de testen te doen. Verschillende Amerikaanse politici hebben het bedrijf daarover geïnterpelleerd, maar het volgens Thermo Fisher is er niets illegaals aan de verkoop.\n\nMensenrechtenbeweging roeren zich intussen ook in het debat. Ze vrezen dat China via die DNA-database de etnische en religieuze minderheden nog strakker onder controle zal proberen te krijgen. Die minderheden, zoals de Oeigoeren, worden al decennialang opgejaagd in China en ondergebracht in heropvoedingskampen. Aan de hand van hun DNA zou de Chinese overheid nu veel makkelijker hele familie kunnen opsporen en opsluiten, aldus Human Rights Watch.",China wil het DNA van elke mannelijke inwoner (en de Verenigde Staten moeten helpen)
5eec0e39e2b78a238c48965c,https://www.tijd.be/r/t/1/id/10234123,2020-06-18T23:03:01.000Z,"Rol de corona-app in de testfase uit bij bedrijven met veel werknemers of risicocontacten. Dat adviseert Frank Robben, de bouwheer van de digitale overheid en de spin in het web van het contactonderzoek.\n\nAl sinds begin mei bellen callcentermedewerkers met coronapatiënten om hun contacten na te gaan. Een taak die veel te laat begon en kampte met kinderziektes. Een van de drijvende krachten achter dat werk is Frank Robben (59). Al staat de manuele arbeid ver van zijn leefwereld. Al sinds de jaren 80, toen hij ‘geroepen werd door premier Jean-Luc Dehaene’, is Robben het gezicht van de digitalisering van de overheid. Eerst liet hij 3.000 bastions in de sociale zekerheid digitaal met elkaar praten, daarna stond hij als CEO van het e-healthplatform aan de wieg van de onlinegezondheidszorg in ons land.\n\nHet contactonderzoek dreigt zonder een coronatraceerapp een slag in het water te worden. Een kolfje naar de hand van de man die al decennia op het kruispunt van sociale zekerheid, gezondheid en IT staat. Als de vertegenwoordiger van de federale overheid in de werkgroep rond het contactonderzoek breken voor Robben cruciale maanden aan. De Vlaamse overheid hoopt dat de app er tegen het einde van de zomer is. Maar de coronacrisis versnelde ook de digitalisering van de gezondheidszorg. ‘Over teleconsultaties hebben we jarenlang overlegd. Nu is dat in enkele weken gelukt. Soms breekt nood wet.’\n\nHet contactonderzoek kwam traag op gang, want iedereen wees naar elkaar.\n\nFrank Robben: ‘Er was een strategie nodig via het testen van mensen en het traceren van hun contacten uit de lockdown te raken. De regio’s zijn bevoegd voor contactonderzoek. De grootst mogelijke fout die we konden maken, was versnippering. Een gemeenschappelijke aanpak was nodig. Ik breng mensen samen, ik stoot ze niet af.’\n\nHet duurde lang voor duidelijk werd dat de regio’s bevoegd waren. Kostbare tijd ging verloren.\n\nRobben: ‘Daar spreek ik me niet over uit. Ik lees in de kant over het pingpongspel tussen de niveaus. Maar ik sta niet op tenen, want dan kom je geen meter vooruit.’\n\nEr waren ook kinderziektes, zoals mensen die meermaals gebeld werden. Hoe kan dat?\n\nIn het Verenigd Koninkrijk ging het snel snel. Nu heeft de corona-app er veiligheidsproblemen. Frank Robben Werkgroep contactonderzoek\n\nRobben: ‘We hebben het hele systeem, van de gunning van de overheidsopdracht tot de eerste telefoons, in 2,5 weken doorlopen. Dat is ongelooflijk snel. Je botst op zaken waar niemand aan dacht. Ik ook niet, ik ben geen contactonderzoeker. Het contactonderzoek gebeurt normaal door inspecteurs met twintig jaar ervaring voor ziektes zoals tuberculose. Het gaat om enkele patiënten die elkaar niet als contact opgeven. Dat gebeurde nu wel. Er waren huishoudens, met verschillende besmette personen, andere huisartsen en andere telefoonnummers. Het callcenter ziet dat niet. Dus krijgt een gezin meerdere telefoontjes. We sturen daar bij. Het contactonderzoek moet eerst uitgaan van de huisarts. Die kent de patiënt en zijn situatie en kan ons informeren wie hij al inlichtte. Tegelijk krijgen de callcentermedewerkers in bepaalde gevallen ook toegang tot de medische databank. Ze kunnen opzoeken of het contact van een besmette persoon ondertussen niet zelf besmet is. Dat vermijdt dubbele telefoons.’\n\nHet kwam toch amateuristisch over. De contactonderzoekers zaten met hun duimen te draaien.\n\nRobben: ‘Er zijn in het begin schattingen gemaakt over de duur van een gesprek met een patiënt, op basis van de ervaringen met meningitis. Wat bleek? Een gesprek met een patiënt duurde een kwartier, geen uur. En met een contact tien minuten, geen drie kwartier. En het aantal besmettingen daalt. Het is niet verwonderlijk dat de regio’s terugschroeven. Maar pas op, dit is geen marketingtelefoon. Contactonderzoekers moeten empathisch zijn. Het is zoeken naar de juiste toon zodat mensen al hun risicocontacten opgeven. Je mag de mensen met die ervaring niet zomaar buitenzetten, anders heb je bij de tweede golf een probleem.’\n\nTegen een tweede golf komt er ook een app. Die vindt in geen enkel land breed ingang.\n\nRobben: ‘Het is geen wondermiddel. Maar de stelling dat 60 procent van de bevolking de app moet installeren geloof ik ook niet. Het gaat niet om de brede bevolking, wel om plaatsen waar veel volk samenkomt. Stel, in mijn bedrijf installeren 80 à 90 procent van de werknemers de app. Bij een besmetting weten jouw contacten dat meteen. Ook onbekenden op de trein. Als een contactonderzoeker je belt, hangt alles af van je geheugen.’\n\nU vertegenwoordigt de federale overheid in de werkgroep testen en traceren. De politiek maakte flink wat bochten. Eerst wel een app, dan niet meer, dan toch.\n\nAls een contactonderzoeker je belt, hangt alles af van je geheugen. Frank Robben Werkgroep contactonderzoek\n\nRobben: ‘Ik zal het niet goed uitgelegd hebben. (lacht) Bij elke verandering is 20 procent voor, 20 procent tegen en de rest weet het niet. Het ergste is als de rest meehuilt met wie tegen is. We hebben met de app maar één kans. Ofwel bruuskeren we, ofwel nemen we de tijd en creëren we draagvlak. In het Verenigd Koninkrijk ging het snel snel. Nu heeft de app daar veiligheidsproblemen.’\n\nHoe moet de uitrol hier verlopen?\n\nRobben: ‘Test de app uit in bedrijven met veel werknemers of risicocontacten tussen dezelfde werknemers, zoals in de bouw. Daar rijden bouwvakkers altijd met hetzelfde gesloten busje naar dezelfde werf. De sociale partners spelen wel een belangrijke rol. We moeten dat goed aan de vakbonden uitleggen.’\n\nWat leert deze crisis over de digitalisering van de gezondheidszorg in België?\n\nRobben: ‘De informatiseringsgraad is hoog. We konden in geen tijd de huisartsen voorzien van elektronische formulieren om telefoonnummers door te geven aan het callcenter. Via ieders unieke identificatienummer konden we ook nummers halen bij de ziekenfondsen. In 95 procent van de gevallen kunnen we iemand bellen als dat moet. Ook de rapportering aan Sciensano vanuit de ziekenhuizen en de labo’s was er snel. We zijn dat gewend. Er zijn al 17 miljard online gezondheidstransacties in ons land.’\n\nMede door de coronacrisis ontspoorde de begroting verder. Kan technologie efficiëntiewinsten in de zorg opleveren?",'Test corona-app uit in bedrijven'
5eec467625bc71a030b9e277,https://vrtnws.be/p.KOxYXmRMG,2020-06-19T01:30:04.000Z,"Alle niveaus van de overheid worden aangevallen, zo zegt Morrison. Maar daarnaast worden ook bedrijven, politieke organisaties, gezondheidsinstellingen en andere essentiële sectoren geviseerd. De persoonlijke data van Australiërs lijken voorlopig niet te worden getroffen.\n\nDe aanval wordt toegeschreven aan een andere staat. Maar Morrison zegt aan de Australische zender ABC News dat hij geen publieke beschuldigingen wil uiten. ""Wat ik kan bevestigen, is dat er niet veel landen zijn die zich met dergelijke activiteiten kunnen bezighouden"", klinkt het.\n\nWaarom Australië nu pas over de aanval communiceert, is niet duidelijk. Morrison zegt dat de dreiging vandaag in elk geval niet hoger zou zijn dan in de afgelopen maanden.\n\nDe Australische veiligheidsdiensten werken samen met bondgenoten om de aanval te kunnen beheersen, zegt de eerste minister nog. Het gaat in de eerste plaats om de VS, het Verenigd Koninkrijk, Canada en Nieuw-Zeeland.","Australië slachtoffer van grootschalige cyberaanval ""door ander land"""
5eec4677cee0828cbd088e26,http://feeds.nieuwsblad.be/~r/nieuws/snelnieuws/~3/kBYOTbQLyp8/dmf20200619_04995281,2020-06-19T01:23:30.000Z,"Waarom premier Scott Morrison nu pas communiceert over de aanval die al maanden aan de gang is, is niet duidelijk Foto: EPA-EFE\n\nAustralië is al enkele maanden het slachtoffer van een grootschalige cyberaanval. Dat heeft de Australische eerste minister Scott Morrison vrijdag meegedeeld. Hij zegt dat een ander land achter de aanval zit.\n\nAlle niveaus van de overheid worden aangevallen, zo zegt Morrison. Maar daarnaast worden ook bedrijven, politieke organisaties, gezondheidsinstellingen en andere essentiële sectoren geviseerd. De persoonlijke data van Australiërs lijken voorlopig niet te worden getroffen.\n\nDe aanval wordt toegeschreven aan een ander land. Maar Morrison zegt aan de Australische zender ABC News dat hij geen publieke beschuldigingen wil uiten. “Wat ik kan bevestigen, is dat er niet veel landen zijn die zich met dergelijke activiteiten kunnen bezighouden”, klinkt het.\n\nSamenwerking met bondgenoten\n\nWaarom Australië nu pas over de aanval communiceert, is niet duidelijk. Morrison zegt dat de dreiging vandaag in elk geval niet hoger zou zijn dan in de afgelopen maanden.\n\nDe Australische veiligheidsdiensten werken samen met bondgenoten om de aanval te kunnen beheersen, zegt de eerste minister nog. Het gaat in de eerste plaats om de VS, het Verenigd Koninkrijk, Canada en Nieuw-Zeeland.",Australië slachtoffer van grootschalige cyberaanval door ander land
5eec467925bc71a030b9e278,https://www.nieuwsblad.be/cnt/dmf20200619_04995281,2020-06-19T01:23:30.000Z,"Waarom premier Scott Morrison nu pas communiceert over de aanval die al maanden aan de gang is, is niet duidelijk Foto: EPA-EFE\n\nAustralië is al enkele maanden het slachtoffer van een grootschalige cyberaanval. Dat heeft de Australische eerste minister Scott Morrison vrijdag meegedeeld. Hij zegt dat een ander land achter de aanval zit.\n\nAlle niveaus van de overheid worden aangevallen, zo zegt Morrison. Maar daarnaast worden ook bedrijven, politieke organisaties, gezondheidsinstellingen en andere essentiële sectoren geviseerd. De persoonlijke data van Australiërs lijken voorlopig niet te worden getroffen.\n\nDe aanval wordt toegeschreven aan een ander land. Maar Morrison zegt aan de Australische zender ABC News dat hij geen publieke beschuldigingen wil uiten. “Wat ik kan bevestigen, is dat er niet veel landen zijn die zich met dergelijke activiteiten kunnen bezighouden”, klinkt het.\n\nSamenwerking met bondgenoten\n\nWaarom Australië nu pas over de aanval communiceert, is niet duidelijk. Morrison zegt dat de dreiging vandaag in elk geval niet hoger zou zijn dan in de afgelopen maanden.\n\nDe Australische veiligheidsdiensten werken samen met bondgenoten om de aanval te kunnen beheersen, zegt de eerste minister nog. Het gaat in de eerste plaats om de VS, het Verenigd Koninkrijk, Canada en Nieuw-Zeeland.",Australië slachtoffer van grootschalige cyberaanval door ander land
5eec467a25bc71a030b9e27b,https://www.standaard.be/cnt/dmf20200619_04995288,2020-06-19T03:57:09.000Z,"Australië is al enkele maanden het slachtoffer van een grootschalige cyberaanval. Dat heeft de Australische eerste minister Scott Morrison vrijdag meegedeeld. Hij zegt dat een ander land achter de aanval zit.\n\nAlle niveaus van de overheid worden aangevallen, zo zegt Morrison. Maar daarnaast worden ook bedrijven, politieke organisaties, gezondheidsinstellingen en andere essentiële sectoren geviseerd. De persoonlijke data van Australiërs lijken voorlopig niet te worden getroffen.\n\nDe aanval wordt toegeschreven aan een andere staat. Maar Morrison zegt aan de Australische zender ABC News dat hij geen publieke beschuldigingen wil uiten. ‘Wat ik kan bevestigen, is dat er niet veel landen zijn die zich met dergelijke activiteiten kunnen bezighouden’, klinkt het.\n\nWaarom Australië nu pas over de aanval communiceert, is niet duidelijk. Morrison zegt dat de dreiging vandaag in elk geval niet hoger zou zijn dan in de afgelopen maanden.\n\nDe Australische veiligheidsdiensten werken samen met bondgenoten om de aanval te kunnen beheersen, zegt de eerste minister nog. Het gaat in de eerste plaats om de VS, het Verenigd Koninkrijk, Canada en Nieuw-Zeeland.",Australië slachtoffer van grootschalige cyberaanval door andere staat
5eec467fff8904afe7916709,https://www.knack.be/nieuws/belgie/geldverspilling-of-broodnodig-consultants-ingezet-op-cruciale-domeinen-coronabestrijding/article-longread-1611623.html,2020-06-19T03:00:06.000Z,"Zowel de federale als de Vlaamse regering doet een beroep op internationale adviesbureaus om de coronacrisis het hoofd te bieden. Dat roept her en der vragen op.\n\nIn de zakenwereld zijn de 'Big Four' een begrip. De term slaat op de vier consultancyreuzen KPMG, Deloitte, PwC en Ernst & Young. De adviesbureaus zijn niet alleen alomtegenwoordig in de privésector, maar ook binnen de overheid. In ons land hebben ze - op Ernst & Young na - een aandeel in de strijd tegen de coronacrisis. Meer nog, de drie multinationals zitten aan de knoppen op cruciale onderdelen van de verdedigingsstrategie: op het vlak van medisch materiaal, de teststrategie en het contactonderzoek.\n\n...\n\nIn de zakenwereld zijn de 'Big Four' een begrip. De term slaat op de vier consultancyreuzen KPMG, Deloitte, PwC en Ernst & Young. De adviesbureaus zijn niet alleen alomtegenwoordig in de privésector, maar ook binnen de overheid. In ons land hebben ze - op Ernst & Young na - een aandeel in de strijd tegen de coronacrisis. Meer nog, de drie multinationals zitten aan de knoppen op cruciale onderdelen van de verdedigingsstrategie: op het vlak van medisch materiaal, de teststrategie en het contactonderzoek.Zo betrok federaal minister Philippe De Backer (Open VLD) Deloitte al snel bij alles wat de aankoop van medisch materiaal betreft. Volgens cijfers van begrotingsminister David Clarinval (MR) gaf de federale overheid in totaal al 2 miljoen euro uit aan consultants. Deloitte neemt met 1,2 miljoen euro het leeuwendeel voor zijn rekening. Volgens Clarinval hebben de bedrijven de regering vooral geholpen met de 'wereldwijde aankoop' van medisch materiaal. Afgelopen dinsdag verdedigde De Backer die keuze nog in de Kamer. 'Specifieke aankopen in het buitenland vragen nu eenmaal een heel eigen expertise, die bij een overheid klassiek niet aanwezig is, want normaal gezien doen onder andere ziekenhuizen en woonzorgcentra dat soort aankopen zelf.' Het kabinet-De Backer benadrukt dat die aankoop altijd in nauwe samenspraak is gebeurd met de bevoegde overheidsdiensten.Naast de internationale aankopen werd Deloitte, dat vanwege 'confidentialiteit' geen commentaar wenst te geven, eveneens ingeschakeld bij de testing in eigen land. Het bedrijf werd zelfs ingezet om klinische laboratoria te contacteren. Dat blijkt uit intern mailverkeer dat Knack kon inkijken. Ziekenhuizen die met vragen zaten over de beschikbaarheid van pakweg wissers (testmateriaal, nvdr.), werden op die manier doorverwezen naar medewerkers van Deloitte voor meer hulp. Frieda Gijbels, Kamerlid voor N-VA, noemt die praktijk 'heel vreemd'. Volgens Gijbels ontbreekt het de adviesbureaus aan expertise. 'Sciensano is het orgaan bij uitstek om overzicht te bewaren op dit terrein', zegt ze. 'Zij nemen ook de controle van de labs voor hun rekening en kennen ze van binnen en van buiten.'Het kabinet-De Backer zegt dat Deloitte in nauw contact met Sciensano en andere overheidsdiensten samenwerkte. 'De omvang en de dringendheid van de kwestie noopte tot hulp van buitenaf', klinkt het. Adviesbureau PwC is dan weer betrokken bij de ontwikkeling van de tracingapp, die na de zomer op volle toeren moet draaien. Het bedrijf maakt deel uit van de taskforce onder leiding van KU Leuven-professor Bart Preneel. 'PwC België heeft ruime ervaring met zowel privacy als cybersecurity en zal optreden als onafhankelijk adviseur', zegt de woordvoerder, die benadrukt dat alles gebeurt op een 'strikte pro deo-basis'. Omdat het bedrijf naar eigen zeggen een objectieve en onafhankelijke rol speelt, zal het niet betrokken zijn bij de eigenlijke ontwikkeling van de app.Van een app is op dit moment nog geen sprake. Het contactonderzoek, dat cruciaal wordt geacht om een tweede golf te vermijden, verloopt nu uitsluitend manueel. Dat contactonderzoek wordt ingericht door de deelstaten. En ook in Vlaanderen zit een groot adviesbureau mee aan het roer.Een eerste aanbesteding werd via een spoedprocedure halfweg april uitsluitend verstuurd naar Deloitte, KPMG en Ernst & Young (EY). Dat doet de wenkbrauwen fronsen bij de oppositie. Groen-parlementslid Celia Groothedde vindt het 'heel vreemd' dat het aanschrijven van de adviesbureaus de 'eerste reflex' was van minister van Welzijn Wouter Beke (CD&V). 'Het waarom is ons nooit uitgelegd', zegt ze.Groothedde is niet alleen. Ook de Vlaamse Inspectie van Financiën maakt kanttekeningen. 'Het is niet duidelijk waarom de dienstverleners KPMG, EY en Deloitte worden aangeschreven en bijvoorbeeld niet de interimkantoren zoals Randstad en Accent', luidt het verslag van 22 april. Na verloop van tijd zal Beke hiervoor echter een nieuwe overheidsopdracht uitsturen. Die tweede procedure leidt tot de samenwerking met een consortium bestaande uit callcenters, de ziekenfondsen en KPMG. Zij tekenen de werking uit van de zogenaamde 'coronaspeurders'. Die medewerkers speuren contacten van besmette patiënten op en adviseren hen al dan niet om in zelfisolatie te gaan. Volgens documenten van het Agentschap Zorg en Gezondheid staat KPMG in voor de 'ondersteuning bij de strategische coördinatie'. Wat dat precies inhoudt, is niet geweten. Wel is er een speciale rol weggelegd voor KPMG om de contactonderzoekers te linken met de data van een app - zodra die er is. In ieder geval is het adviesbureau volgens het agentschap de 'perfecte kandidaat door een bijzonder goede kennis van het Agentschap Zorg en Gezondheid, grote maatschappelijke projecten alsook een ruime expertise binnen de Belgische publieke sector'. Het maximumbedrag voor de hele operatie is ruim 100 miljoen euro - exclusief btw - en loopt tot het einde van november. Ongeacht het bestuursniveau maken de adviesbureaus deel uit van de crisisaanpak. Volgens professor Bestuurskunde Wouter Van Dooren (UA) zijn er enkele verklaringen. Externe medewerkers zijn vaak wendbaarder dan ambtenaren. 'Consultants zijn afhankelijk van politici en kabinetten voor hun orderboekje. Een vastbenoemde ambtenaar moet zich houden aan de ambtelijke deontologie.' Consultancybedrijven kunnen ook lonen betalen aan ingenieurs en IT'ers waarvan de publieke sector alleen van kan dromen.Kamerlid John Crombez noemt het hele principe om te steunen op consultants 'ellendig'. De gewezen SP.A-voorzitter bestookt de federale ministers al een tijdje met vragen over de inzet van de multinationals. Hij zegt niet te begrijpen waarom de regering zo graag werkt met grote adviesbureaus. 'Alle expertise zit al in de federale overheidsdiensten', zegt hij. Dat laatste is ook de inschatting van professor Van Dooren. 'Volgens mij moet de overheid in de eerste plaats kennis opbouwen in de eigen administratie. Het uitbesteden van beleidsvorming aan externe partijen is niet gezond omdat je ook afhankelijk wordt van die externe kennis. Alsof je je hersens uitbesteedt.'Minister De Backer heeft een andere kijk op de zaken, zo blijkt uit zijn uiteenzetting in de Kamer. Hij wil nu alle opgebouwde expertise overbrengen naar de administraties. Zo moeten die in staat zijn om gelijkaardige uitdagingen in de toekomst zelf te beheren. De adviesbureaus worden echter niet helemaal overboord gegooid. 'Als er toch nog externe ondersteuning nodig is', aldus De Backer, 'kan die via raamcontracten of via heel snelle overheidsopdrachten opnieuw worden geactiveerd. Wij installeren eigenlijk een waakvlamfunctie in de verschillende diensten.'",Geldverspilling of broodnodig? Consultants ingezet op cruciale domeinen coronabestrijding
5eecb6f776b64d6d7073e059,https://www.nieuwsblad.be/cnt/dmf20200619_04995541,2020-06-19T11:23:56.000Z,"KBC schakelt over op een ‘digital first’-model, waarbij producten ontworpen worden alsof ze enkel digitaal verkocht zouden worden. De bank-verzekeraar lanceert in november een persoonlijke digitale assistent. Maar klanten blijven welkom in een kantoor, benadrukt topman Johan Thijs.\n\nThijs stelde de nieuwe digitale strategie van de groep voor tijdens een persconferentie via videostreaming. In een uitgebreide inleiding had hij het over uitvindingen waarvan aanvankelijk gedacht werd dat ze veel jobs zouden doen verdwijnen, maar die achteraf nieuwe jobs bleken op te leveren, zoals de stoommachine en elektriciteit.\n\n“Potentieel is gigantisch”\n\nDe KBC-topman vergeleek data vandaag met elektriciteit op het einde van de negentiende eeuw. “Het potentieel is gigantisch. Men zegt dat het jobs zal doen verdwijnen. Dat klopt, maar waarom zouden we er niet op kunnen bouwen om nieuwe jobs te creëren?”, legde Thijs uit.\n\nEn zo kwam hij uiteindelijk bij de plannen van KBC: een digitale assistent, gestuurd door artificiële intelligentie, die de klant helpt met zijn bank- en verzekeringszaken. De lancering is gepland voor november, eerst voor Belgische en Tsjechische klanten van de groep en later in de andere landen waar KBC actief is. “Dit wordt een gamechanger”, denkt Thijs.\n\nBelangrijk is dat de assistent, die voorlopig de naam Kate meekreeg, proactief zal werken. Ze zal dus niet wachten tot de klant zelf iets vraagt om diensten aan te bieden. Kate is dus ook een verkoopster, die de klant goed moet kennen om persoonlijk advies te geven. Vandaar het belang van data. Al benadrukte Thijs dat KBC enkel gegevens zal verwerken als de klant daar toestemming voor geeft.",KBC gaat ‘digital first’ en lanceert AI-assistent
5eecb6f8c384f0c8e3d4753b,https://www.hbvl.be/cnt/dmf20200619_04995543/hogeschool-pxl-wil-aantrekkelijk-blijven-voor-buitenlandse-studenten,2020-06-19T11:29:00.000Z,"Hasselt-Centrum\n\nHasselt - Nu de Covid-19 lockdown in meerdere landen drastisch wordt versoepeld, kunnen de Vlaamse universiteiten en hogescholen een versnelling hoger schakelen in hun voorbereidingen voor de ontvangst van nieuwe buitenlandse studenten in Vlaanderen vanaf volgend academiejaar. We moeten er echter over waken dat de geleidelijke, maar chronologisch en geografisch zeer ongelijk gespreide opening van de internationale grenzen geen negatieve impact heeft op onze internationale aantrekkelijkheid als kennis- en studiebestemming.\n\nInternationaal wordt een drastische terugval verwacht in het aantal aanvragen van buitenlandse studenten ten gevolge van de lockdown en de daarmee gepaard gaande onzekerheid. In Vlaanderen leren de eerste zeer partiële cijfers op basis van een rondvraag bij de universiteiten en hogescholen dat de aanvragen bij ons zich grotendeels handhaven op het niveau van vorig academiejaar.\n\nMet steun van het Vlaams Departement Onderwijs en Vorming investeert VLUHR in het aantrekken van buitenlandse studenten, zowel via de financiering van inkomende mobiliteit als via actieve deelname aan internationale netwerk- en recruteringsbeurzen. Een deel van deze aanpak is ook onze nieuwe website Study in Flanders, die recent werd gelanceerd. Voor toekomstige studenten is het van groot belang dat er correcte en goed gestructureerde informatie online beschikbaar is. Study in Flanders vormt dan ook een goede aanvulling op de gespecialiseerde webpagina’s van de Vlaamse universiteiten en hogescholen.\n\nInstitutional Coordinator International Relations Kristien Bauwens van Hogeschool PXL: “Ook aan PXL lijken de cijfers zich voorlopig te handhaven. In dit opzicht zijn we zeer blij met dit initiatief. Goede en gespecialiseerde online informatie is belangrijk en zal zonder twijfel meer internationale studenten de weg laten vinden naar PXL. Zowel Erasmus studenten als internationale diplomastudenten, onder meer de Engelstalige bacheloropleiding in communicatiemanagement (PXL-Media&Tourism), en de internationale master in de kunsten (PXL-MAD) die enkele jaren geleden opstartten, met specialisaties ‘Jewellery Design, Gold & Silversmithing’ (David Huycke), ‘Reading Type & Typography’ (Ann Bessemans), ‘Graphic Design, Illustration Design, Interaction Design, Advertising and Image thinking’ en ‘Fine Arts: Ceramics, Glass, Open Lab, Painting, Printmaking and Sculpture & Installation’.”\n\n“Naast informatie over het Vlaamse hogeronderwijssysteem en een overzichtelijke databank van het opleidingsaanbod, vinden studenten op Study in Flanders immers heel wat praktische informatie, gepresenteerd in een nieuw hedendaags ontwerp, met responsive webdesign en aangepaste navigatie”, zegt Eric Vermeylen, secretaris-generaal van VLUHR/VLHORA. Met de nieuwe Study in Flanders website willen we ook aantonen dat het Vlaams hoger onderwijs zich engageert voor het behoud van een veilige, inclusieve en gastvrije omgeving voor alle internationale studenten. “Met het nieuwe logo “Study in Flanders. Belgium, where great minds grow” zetten we in op de internationale profilering van Vlaanderen als top-of-mind bestemming, die intrinsiek verweven blijft met het Belgische kennisecosysteem”, besluit Koen Verlaeckt, secretaris-generaal van VLUHR/VLIR.",Hogeschool PXL wil aantrekkelijk blijven voor buitenlandse s... (Hasselt)
5eecb6fa959355e582fd76ed,https://www.tijd.be/r/t/1/id/10234296,2020-06-19T10:43:15.000Z,"Australië ligt al enkele maanden onder vuur van hackers, zegt de Australische premier Scott Morrison. Volgens de eerste minister zit een ander land achter de cyberaanval.\n\nAlle niveaus van de overheid worden aangevallen, zei Morrison tijdens de persconferentie. Ook bedrijven, politieke organisaties, gezondheidsinstellingen en andere essentiële sectoren worden geviseerd. De persoonlijke data van Australiërs lijken niet te worden getroffen.\n\nDe premier schrijft de aanval wegens het hoge niveau, de enorme schaal en de duur - al maanden - aan een andere staat toe. Maar Morrison noemde geen land omdat hij geen publieke beschuldigingen wil uiten. 'Wat ik kan bevestigen, is dat er niet veel landen zijn die zich met zulke activiteiten kunnen bezighouden', klonk het.\n\nDe Australische veiligheidsdiensten werken samen met bondgenoten (VK, VS, Canada en Nieuw-Zeeland) om de aanval te beheersen.\n\nHaar in de boter\n\nVolgens cyberspecialisten zijn China, Rusland, Iran en Noord-Korea in staat een aanval van zo'n omvang op te zetten. China loopt het meest in de kijker omdat er diplomatiek een flinke haar in de boter zit in de Chinees-Australische relaties.\n\nDe spanningen ontstonden toen Australië in april opriep de Chinese aanpak van het coronavirus tegen het licht te houden. China reageerde met een boycot van Australische producten en raadde zijn landgenoten af naar Australië te reizen wegens racisme en het coronavirus.",Australië slachtoffer van grootschalige cyberaanval 'door ander land'
5eecb6fec384f0c8e3d47548,http://feeds.nieuwsblad.be/~r/economie/algemeen/~3/hcX4FBXz28s/dmf20200619_04995541,2020-06-19T11:23:56.000Z,"KBC schakelt over op een ‘digital first’-model, waarbij producten ontworpen worden alsof ze enkel digitaal verkocht zouden worden. De bank-verzekeraar lanceert in november een persoonlijke digitale assistent. Maar klanten blijven welkom in een kantoor, benadrukt topman Johan Thijs.\n\nThijs stelde de nieuwe digitale strategie van de groep voor tijdens een persconferentie via videostreaming. In een uitgebreide inleiding had hij het over uitvindingen waarvan aanvankelijk gedacht werd dat ze veel jobs zouden doen verdwijnen, maar die achteraf nieuwe jobs bleken op te leveren, zoals de stoommachine en elektriciteit.\n\n“Potentieel is gigantisch”\n\nDe KBC-topman vergeleek data vandaag met elektriciteit op het einde van de negentiende eeuw. “Het potentieel is gigantisch. Men zegt dat het jobs zal doen verdwijnen. Dat klopt, maar waarom zouden we er niet op kunnen bouwen om nieuwe jobs te creëren?”, legde Thijs uit.\n\nEn zo kwam hij uiteindelijk bij de plannen van KBC: een digitale assistent, gestuurd door artificiële intelligentie, die de klant helpt met zijn bank- en verzekeringszaken. De lancering is gepland voor november, eerst voor Belgische en Tsjechische klanten van de groep en later in de andere landen waar KBC actief is. “Dit wordt een gamechanger”, denkt Thijs.\n\nBelangrijk is dat de assistent, die voorlopig de naam Kate meekreeg, proactief zal werken. Ze zal dus niet wachten tot de klant zelf iets vraagt om diensten aan te bieden. Kate is dus ook een verkoopster, die de klant goed moet kennen om persoonlijk advies te geven. Vandaar het belang van data. Al benadrukte Thijs dat KBC enkel gegevens zal verwerken als de klant daar toestemming voor geeft.",KBC gaat ‘digital first’ en lanceert AI-assistent
5eecb700c46d5bcd821b9cee,https://www.gva.be/cnt/dmf20200619_04995434/antwerpse-dj-maakt-videoclip-op-het-dak-van-het-mas,2020-06-19T09:43:39.000Z,"Antwerpen - De Antwerpse dj Robert Falcon heeft van de coronacrisis gebruikgemaakt om een videoclip op te nemen op het dak van het MAS in Antwerpen. De clip hoort bij zijn nieuwe single ‘Lucky Star’. “Ik was op zoek naar een gebouw met veel uitstraling en internationaal karakter gekoppeld aan de stad Antwerpen. Daarbij viel mijn eerste keuze meteen op het MAS”, zegt Robert Falcon.\n\nJaarlijks vertoeft de 25-jarige dj van januari tot mei in Azië, maar momenteel zijn er 25 shows afgelast. “Jammer genoeg hebben veel festivals hun data verzet. Normaal gezien zouden er in oktober en november festivals doorgaan in onder andere Korea en Thailand. Verder had ik nog enkele Belgische evenementen gepland in september, ik heb nog steeds hoop dat die zullen plaatsvinden”, zegt hij nog.",Antwerpse dj maakt videoclip op het dak van het MAS
5eecef354ab396f93dfd2790,https://www.hbvl.be/cnt/dmf20200619_04996017/ps-en-ecolo-nemen-topambtenaar-op-de-korrel-voor-rol-in-contactonderzoek,2020-06-19T15:57:01.000Z,"De Franstalige oppositiepartijen PS en Ecolo willen de directeur-generaal van de Kruispuntbank van de Sociale Zekerheid Frank Robben aan de tand voelen over zijn rol in het corona-contactonderzoek, na beschuldigingen in het Franstalige magazine Wilfried. Robben zelf weerlegt en betreurt de berichtgeving.\n\nLEES OOK. Positief getest in het ziekenhuis, maar geen telefoontje\n\nFrank Robben staat al sinds 1991 aan het hoofd van de Kruispuntbank van de Sociale Zekerheid, die hij zelf oprichtte, en is daarnaast de drijvende kracht achter tal van digitale omwentelingen binnen de overheid. Zo staat hij bijvoorbeeld aan het hoofd voor het eHealth-platform van de federale overheid, waarop zorgverleners medische gegevens kunnen uitwisselen.\n\nBij het losbarsten van de coronacrisis kreeg Robben een zitje in de taskforce van federaal minister Philippe De Backer. De 59-jarige topambtenaar hield daarbij mee de pen vast voor het koninklijk besluit dat het wettelijk kader voor het contactonderzoek regelt, en dat gegevens bijhoudt in een gecentraliseerde databank.\n\nVeel petjes\n\nVolgens het Franstalige magazine Wilfried combineert de man zoveel petjes dat hij de facto alleen de touwtjes in handen heeft van het contactonderzoek in ons land. Het magazine maakt ook gewag van belangenvermenging, omdat Robben in het kenniscentrum van de Gegevensbeschermingsautoriteit zit dat privacy-adviezen aflevert over regelgeving op tal van domeinen.\n\nEcolo wil Robben nu aan de tand voelen in de Commissie Volksgezondheid van de Kamer. “De groenen hebben er altijd op gehamerd dat er ethisch strikte criteria moesten zijn rond het contactonderzoek, om de privacy te beschermen. De centrale rol van dhr. Robben en zijn verschillende functies lijken tegengesteld aan die objectieven”, zegt Kamerlid Laurence Hennuy. Ook de PS-Kamerlid Khalil Aouasti eist verduidelijking.\n\nDecentralist\n\nRobben zelf weerlegt de beschuldigingen. “Het beeld dat geschetst wordt is niet correct. Bij de overheid proberen we de opslag van gegevens altijd decentraal te organiseren, daar is het hele concept van eHealth op gestoeld. Enkel de relevante gegevens worden gedeeld, op een veilige manier en enkel met wie ze moet zien”, verzekert hij in een reactie aan Belga.\n\nHet wettelijk kader voor het contactonderzoek werkt wel met centrale gegevensopslag werkt, maar moest op 2,5 week op punt staan, aldus Robben. “De overheid heeft mij gecontacteerd en ik ben meteen aan de slag gegaan. Ik ben een grote decentralist, maar om een systeem te creëren waardoor we vlot gegevens konden delen tussen 10.000 huisartsen, een tachtigtal labo’s, 200 ziekenhuizen en contact centers in drie gewesten, konden we niet anders”, klinkt het. Robben heeft trouwens zelf een website gemaakt met alle informatie over hoe het contactonderzoek precies in zijn werk gaat. “Transparanter kan ik niet zijn.”\n\nGeen belangenconflict\n\nTot slot ontkent Robben dat er sprake is van een belangenconflict door zijn zitje bij de Gegevensbeschermingsautoriteit. “Ik heb niet deelgenomen aan de elektronische vergadering toen het punt rond contactonderzoek behandeld is”, benadrukt hij. “Ik zetel al 30 jaar in het kenniscentrum, zonder enig probleem. Bovendien ben ik benoemd door het parlement, zitten er nog twee andere ambtenaren naast mij en staat er nergens in een wet dat die functie onverenigbaar is met een openbaar mandaat. Ik zie het probleem niet.”\n\nRobben betreurt vooral dat het vertrouwen in het contactonderzoek door de berichtgeving wordt ondermijnd, zegt hij. “Dit doet de mensen schrik krijgen, waardoor we misschien minder contactonderzoek zullen kunnen doen en weer besmettingshaarden krijgen. Dat is bijna onverantwoord.”",PS en Ecolo nemen topambtenaar op de korrel voor rol in contactonderzoek
5eecef3700dd01551ca3ae56,https://www.standaard.be/cnt/dmf20200619_04995778,2020-06-19T13:30:07.000Z,"KBC Groep heeft een prototype voorgesteld van uw persoonlijke bankier van de toekomst. ‘Kate’ is gebaseerd op artificiële intelligentie die oplossingen op maat voorstelt.\n\nDe versie van Kate die KBC voorstelt, is nog een prototype maar KBC Bank ziet deze artificiële intelligentie-assistente als een cruciale factor in de bank van morgen. En morgen is eigenlijk al november als de AI-assistente van KBC dan in België en Tsjechië gelanceerd wordt en klanten voor een tiental diensten persoonlijk advies kan verstrekken.\n\nKate vervoegt daarmee het rijtje van AI- assistenten zoals Alexa (Amazon), Google Home en Siri. Johan Thijs, ceo van KBC, is al enkele jaren overtuigd dat die grote techbedrijven zijn grootste concurrent zijn. Artificiële intelligentie maakt al opgang in de financiële wereld. Belegingsrobots werken al met algortimes, maar Kate mikt breder.\n\nHet wil een AI-assistente zijn die u zowel suggesties doet over uw beleggingsportefeuille, suggesties over bij welke energieleverancier je geld kan besparen, je check-in in een ziekenhuis met je verzekeraar regelt en je helpt bij andere te maken keuzes. Zeg maar een dienstenplatform waarvan bancaire diensten één van de modules is.\n\nDit AI-gebaseerd model van bankieren, dat al in gefragmenteerde vorm in onze contreien bestaat, is gebaseerd op leren van data. Data is voor Thijs vandaag wat de komst van elektriciteit 100 jaar geleden was. Een bron van allerlei nieuwe mogelijkheden die bestaande jobs doet verdwijnen en nieuwe jobs creëert. Banken die zich vandaag beperken tot het digitaliseren van bestaande diensten, zijn een vogel voor de kat, zegt Thijs.\n\nHet probleem met systemen die op data gebaseerd zijn en pro-actief werken, is dat ze maar goed kunnen functioneren als de klant expliciet toegang geeft tot het bijhouden en gebruiken van hun data. In die zin is het systeem tamelijk intrusief en zal een deel van de bevolking niet meedansen met Kate. Toch is Thijs optimistisch. ‘Ik denk dat tussen nu en twee jaar één klant op vier gebruik zullen maken van deze toepassing.’\n\nSpelers als Google, Facebook en Amazon zijn technologisch vele maatjes groter dan KBC. Waarom denkt Thijs dan dat deze reuzen hem niet in de hoek gaan duwen? ‘Denken we dat we ze technologisch kunnen verslaan? Helemaal niet, maar wij hebben wel het voordeel dat als er iets is, de klant nog bij ons op kantoor kan langsgaan. Als je een issue hebt met Amazon, waar loop je dan binnen?’, zegt Thijs.\n\nEn voegt hij eraan toe: ‘de mensen vertrouwen hun bank en dat moeten we koesteren, maar is je vertrouwen in Amazon even groot?’ Thijs zegt ook dat Google niet zomaar alle bancaire diensten kan integreren in de digitale assistent van Google. Alexa (Amazon) werkt in de VS daarom samen met Capital One. Ook enkele grote Amerikaanse banken hebben al een AI-gebaseerde bancair platform.\n\nDe coronacrisis heeft de digitalisering sterk aangezwengeld. Zo’ tekende KBC in de eerste 5 weken corona evenveel nieuwe klanten op die een digitale effectenrekening bij Bolero openden als in een heel jaar. Dat gebeurde volledig digitaal. De verwachting is dat mensen nog minder dan voorheen bij hun langsgaan. ‘Als kantoren niet gebruikt worden, gaan we ze niet houden, maar niemand kan vandaag voorspellen hoe die afbouw zal evolueren. We bekijken het elk jaar.’\n\nKBC had normaal gisteren ook een update gegeven over zijn strategische en financiële doelstellingen voor de komende jaren. Die zijn allemaal van tafel door de corona-crisis. Thijs is vandaag wel iets optimistischer dan enkele weken geleden. Bij de kwartaalresultaten kondigde KBC aan uit te gaan van 1,1 miljard euro aan kredietverliezen door corona. Maar op basis van de vragen in verband met betalingsuitstel en kredieten, is Thijs vandaag iets optimistischer. ‘Deze crisis is echter zonder voorgaande, we zijn er nog lang niet uit.’",KBC’s Kate eist plaats op onder de zon op naast Google en Amazon
5eecef38a503f4546340bb6c,https://www.tijd.be/r/t/1/id/10234372,2020-06-19T15:56:56.000Z,"De beursexperts zetten met de bierbrouwer en de bioscoopgroep volop in op de heropening van de economie.\n\nNaar goede gewoonte stuurden 14 beursvennootschappen, privaatbanken en beleggingsbladen ons hun favorietenlijstje door voor de tweede helft van 2020. Geen gemakkelijke klus, zo blijkt. ‘We hebben al een behoorlijke herstelrally gehad. We zijn onze klanten aan het aanraden wat winst te nemen. Dan in de krant tien kooptips geven krijg je commercieel niet uitgelegd’, stribbelde een privaatbankier tegen, waarna ie… toch overstag ging.\n\nHet mag duidelijk zijn: de tien aandelen die de beursexperts naar voren schuiven, hoeft u niet noodzakelijk maandag bij beursopening te kopen. Het coronavirus heeft bijzonder veel onzekerheid gecreëerd. De voorspellingen over de vorm van het economisch herstel in de komende jaren gaan alle kanten uit, wat leidt tot behoorlijk volatiele beurzen. Daarom reiken de beursexperts eerder ideeën aan dan tips. Aandelen om in het oog te houden, die desgevallend beter worden gekocht tijdens een beurscorrectie dan tijdens een beursklim.\n\nZeker niet\n\nVoor we aan de top tien beginnen nog enkele opmerkelijke vaststellingen. Op de 14 favorietenlijstjes prijken in totaal 40 Belgische namen. Argenx, eind vorig jaar nog een van de topfavorieten, komt nu op geen enkel lijstje voor. Na de straffe remonte van 39 procent sinds begin dit jaar, na sterke onderzoeksdata voor de behandeling van de spierziekte MG, vinden analisten het blijkbaar welletjes. Ook Colruyt en Sofina, twee schuiloorden tijdens de coronapaniek, vinden analisten duidelijk te duur. Geen enkele nominatie. Ook banken vinden geen genade. Nul nominaties voor KBC en nul voor ING (bij de buitenlandse favorieten), die samen een vijfde van de marsrichting van de Bel20 bepalen. De bagger/bouwgroep CFE en de moederholding Ackermans slagen er niet in op meer dan één lijstje voor te komen. Begin dit jaar stonden ze allebei nog in de top tien.\n\n\n\n1. AB InBev\n\nNa een koerstuimeling van 35 procent sinds begin dit jaar schuift AB InBev in dit klassement op van de 8ste naar de 1ste plaats. ‘Tegenover augustus 2019 is de koers zelfs gehalveerd. Er waren al teleurstellende verkoopcijfers in China en Zuid-Korea, en dan was er Covid-19’, zegt Degroof Petercam. Gesloten cafés en het afgelasten van grote sport- en muziekevenementen betekenen minder bierverbruik, al werd thuis misschien wat meer gedronken. Ook doken de zorgen over de schulden weer op. Maar Degroof Petercam is hoopvol. ‘AB InBev heeft zich van genoeg liquiditeiten verzekerd om de komende twee jaar aan al zijn verplichtingen te voldoen. De biergroep zal het nu elk kwartaal wat gemakkelijker hebben om beter te presteren dan in hetzelfde kwartaal het jaar voordien.’ Leleux AB merkt op dat de hoofdaandeelhouders in mei en juni aandelen hebben bijgekocht. Inside Beleggen: ‘Het aandeel noteert goedkoop tegenover de sectorgenoten. Omdat we nog niet meteen goed nieuws verwachten, kan de komende weken wellicht nog goedkoper gekocht worden.’\n\n\n\n2. Euronav\n\nOok Euronav maakt een reuzensprong - van 9 naar 2 - na een koersdaling van 25 procent. ‘Dankzij hoge tankertarieven realiseert Euronav nu al drie kwartalen heel hoge winsten. Dat resulteert in een indrukwekkend dividendrendement, want Euronav keert 80 procent van zijn winst uit’, zegt BNP Paribas Fortis. De tarieven krijgen rugwind van een afnemend nieuwbouworderboek, de verschroting van oudere tankers en de boycot van Iraanse tankers. Last but not least is er de overproductie van olie, wat eerder dit jaar tot een negatieve olieprijs leidde. ‘Daardoor is een deel van de wereldwijde tankervloot ingezet voor opslag, wat de tarieven tot heel hoge niveaus opstuwde’, legt Degroof Petercam uit. In de tweede helft van 2020 zal de vraag naar opslag waarschijnlijk normaliseren, met een tijdelijke druk op de tarieven als gevolg. ‘Euronav heeft zich al ingedekt, waardoor 2020 zeker heel rendabel wordt’, zegt BNP Paribas Fortis. ‘Opportunistisch koopt Euronav eigen aandelen in om aandeelhouderswaarde te creëren. Het management gaf al meermaals te kennen het aandeel ondergewaardeerd te vinden’, voegt De Belegger toe.\n\n\n\n3. Kinepolis\n\nNieuwkomer Kinepolis vervolledigt het podium. ‘Cinema is een van de sectoren die het zwaarst geleden hebben onder Covid-19. In de sector is de Belgische marktleider een uitzondering, want exclusief Canada controleert Kinepolis 75 procent van zijn gebouwen. Ook de financiering zit snor met weinig terugbetalingen op de korte termijn en een gemiddelde looptijd van zeven jaar’, zegt Degroof Petercam. ‘Wij verwachten dat Kinepolis van de dip gebruikmaakt om (kleine) spelers toe te voegen voor een prikje.’ ‘We sluiten niet uit dat een aantal concurrenten de boeken moeten neerleggen, wat niet negatief is voor Kinepolis’, voegt Leleux AB toe. Ook Kepler Cheuvreux, dat in België samenwerkt met Belfius, gelooft in het aandeel. ‘In de heropeningsfase kan het management nog maar eens tonen dat het van een uitgekiende kwaliteit is.’\n\n\n\n4. Galapagos\n\nIn de biotechsfeer is Argenx als oogappel vervangen door Galapagos . ‘Het aandeel evolueert al enkele weken zwak, zodat het opnieuw aantrekkelijk is geworden. Bijna de helft van de beurswaarde bestaat intussen uit cash. De komende maanden zullen de gezondheidsautoriteiten in de VS, Europa en Japan zich uitspreken over de marktlancering van de reumapil filgotinib, waardoor het bedrijf ook zicht krijgt op nieuwe mijlpaalbetalingen’, argumenteert De Belegger. ‘De koers is wat minder op dreef doordat de fase 3-resultaten voor de behandeling van de darmziekte colitis ulcerosa met filgotinib goed, maar niet uitstekend waren. Toch rekenen we erop dat het middel ook daarvoor op de markt komt’, zegt Inside Beleggen, dat Galapagos als topfavoriet kiest.\n\n\n\n5. Lotus Bakeries\n\nLeo Stevens & Cie lust wel een aandelenpakket van Lotus Bakeries. ‘Lotus heeft sinds kort een eigen fabriek in de VS. Het land is de belangrijkste speculoosmarkt geworden voor Lotus en de groei in het buitenland is nog lang niet ten einde.’ De tweede groeipijler zijn de gezonde tussendoortjes. Daarvoor opende Lotus een fabriek in Zuid-Afrika. ‘De potentiële groei is enorm. Voor de bestaande merken en voor eventuele nieuwe merken, die via overnames aan het gamma worden toegevoegd. Het familiebedrijf zal overnamekansen benutten zonder zich te vergalopperen’, zegt Leo Stevens.\n\n\n\nRivertree Investment Funds, de fondsenbeheertak van Puilaetco, kijkt verder dan de coronacrisis, die ook Lotus heeft getroffen. ‘De koekjes in de horeca en op de vliegtuigen staan in voor zowat 10 procent van de omzet. Maar het management is zeer ervaren en de CEO maakt deel uit van de derde generatie van de familie. Lotus is een echt langetermijngroeiverhaal, dankzij de expansie in het buitenland.’\n\nSchermvullende weergave ©Mediafin\n\n\n\n\n\n6. Ontex\n\nDe luierfabrikant Ontex is de topfavoriet van BNP Paribas Fortis en van Kepler. ‘De koers viel recent terug tot het dieptepunt van midden maart, rond 12 euro. Uiteraard heeft de coronacrisis een negatieve impact op de omzet en op de resultaten voor heel het jaar, zeker omdat 50 procent van de inkomsten komt uit de groeilanden Brazilië en Mexico, die zwaar getroffen worden door de corona-epidemie. Maar wij beschouwen die negatieve effecten als tijdelijk’, verklaart BNP Paribas Fortis. Kepler wijst op de vele kostenbesparingen die Ontex doorvoert en op de aantrekkelijke waardering. ‘Misschien wel een overnameprooi’, voegt BNP Paribas Fortis toe.\n\n\n\n‘Eentje voor de valuebelegger die de huidige hoge prijzen voor groeiaandelen niet wil betalen’, vindt ING Private Banking. ‘We denken dat de tweedekwartaalcijfers eind juli een goed instapmoment kunnen vormen. Het eerste kwartaal was uitzonderlijk sterk door hamstergedrag.’ Op termijn gelooft ING erin. ‘Ontex verlaagt de kosten en de grondstoffenprijzen zitten goed. En de reuk van overnamespeculatie is nooit ver weg.’ PAI slaagde er in 2018 niet in Ontex over te nemen. Vandaag bezit de activist ENA (ex-bankier Morgan Stanley) 14,5 procent van de stemrechten.\n\n\n\n7. Ageas\n\nValuebeleggers zijn ook aangetrokken tot Ageas , na de koersdaling van bijna 40 procent sinds begin dit jaar. ‘De combinatie van een stabiele cashstroom uit België - waar het marktleider is - en de groei in het Verre Oosten - met de Aziatische verzekeringsactiviteiten - is interessant’, zegt ING Private Banking. ‘Na de forse koersdaling dit jaar is het totale rendement (dividend plus inkoop eigen aandelen) bijna 10 procent.’ Ageas zag zich verplicht het grootste deel van het dividend pas later op het jaar uit te keren, na een eis van de toezichthouder. ‘Er bestaat uiteraard een risico dat de toezichthouder die eis verlengt’, zegt ING Private Banking.\n\n\n\n‘Voor de winst is Azië al even belangrijk als België. De erfenis van Fortis behoort eindelijk tot het verleden. We zien Ageas verder overnames doen, misschien wel in Italië of Indonesië’, zegt KBC Securities, dat benadrukt dat Ageas een van de weinige financiële bedrijven is die momenteel eigen aandelen inkopen.\n\n\n\n8. Recticel\n\nRecticel zal dit jaar door de coronacrisis allicht geen winst boeken, als we geen rekening houden met de meerwaarden op de verkoop van de autoactiviteiten en een deel van de tak soepelschuim. ‘Belangrijker is dat de groep haar balans versterkt. Dat zal op langere termijn de ontwikkeling van de isolatietak, een activiteit met een hoge toegevoegde waarde, in de hand werken’, zegt Test-Aankoop Invest. ‘Omdat Recticel een nieuwe strategische weg inslaat, is de hogere waardering van het aandeel volgens ons gerechtvaardigd.’ De beursexperts zien Recticel als een overnameprooi. ‘Er is nu minder complexiteit, wat ertoe kan leiden dat geïnteresseerde partijen, zoals de Ierse bouwgroep Kingspan, opnieuw rond de tafel willen zitten. De kaspositie levert mogelijk ook interessante koopopportuniteiten op in de huidige crisis’, vult Degroof Petercam aan. Recticel kreeg afgelopen week al een boost door een adviesverhoging.\n\nOntex is er eentje voor de valuebelegger die de huidige hoge prijzen voor groeiaandelen niet wil betalen. ING PRIVATE BANKING\n\n\n\n\n\n9. Barco\n\nCovid-19 trof het aandeel Barco hard, net als dat van Kinepolis. Voor een stuk is de oorzaak hetzelfde: bioscoopuitbaters die hun zalen moesten sluiten, zagen de vervanging van hun projectoren niet als een topprioriteit. Barco bezit de helft van die markt. ‘Het bedrijf haalt volgend jaar naar verwachting 22 procent van de omzet uit de bioscoopbusiness en 16 procent van de brutobedrijfswinst’, zegt Van Lanschot.\n\n\n\nMaar Barco is meer dan een projectorenproducent. Covid-19 vestigde ook de aandacht op Clickshare, een draadloze presentatie- en vergadertechnologie. ‘Als mensen straks in grotere aantallen terugkeren naar de kantoren, kan het best dat het nieuwe normaal - een anderhalvemetereconomie - de vraag naar Clickshare Conference een boost geeft’, zegt Van Lanschot, dat benadrukt dat Teams, Zoom en Webex geen concurrenten zijn voor Clickshare. ‘Barco is een van de schaarse techtoppers op Euronext Brussel en daarom alleen al de moeite waard’, zegt Inside Beleggen, dat benadrukt dat de coronacrisis extra inkomsten genereert voor de healthcaredivisie.\n\n\n\n10. Brederode\n\nDe holdings vinden we dit jaar weinig of niet terug op de voorkeurlijstjes, maar de favoriet in de sector is het kleinere Brederode . Een verborgen parel, vindt Van Lanschot. ‘Inclusief de (bruto) dividenden bedroeg het jaarlijks rendement over de afgelopen tien kalenderjaren bijna 18 procent per jaar. Daarmee laat het over die periode zelfs Sofina achter zich.’ Brederode belegt enerzijds in grote aandelen zoals Sanofi, Intel, Unilever en … de collega-holding Sofina, en anderzijds in private-equityfondsen (meer dan 50% van de portefeuille) via bekende partijen zoals Carlyle, Ardian en Providence.\n\n\n\nBij Dierickx Leys is Brederode de topfavoriet. ‘De communicatie is beperkt, getuige de beknopte jaarverslagen. De beursbelangen van de groep rond Pierre van der Mersch deden het tijdens de coronacrisis beter dan de beurs, en we rekenen erop dat dat voor private equity niet anders was.’ Dierickx Leys schat dat u Brederode vandaag tegen een korting van 15 procent op de intrinsieke waarde koopt.\n\n\n\nNet niet\n\nZoals altijd vallen enkele aandelen net uit de boot. WDP en Care Property Invest zijn de enige vastgoedvennootschappen die twee nominaties in de wacht konden slepen. ‘Als een zuivere speler in logistiek profiteert WDP van de versnelde ontwikkeling in e-commerce’, stelt Puilaetco. Nagelmackers prijst het expansiebeleid van Care Property, mogelijk ook richting Spanje. ‘Hoewel Covid-19 op korte termijn wat druk op de bezettingsgraad kan zetten, wordt de markt voor seniorenhuisvesting op middellange termijn geconfronteerd met een beddentekort.’\n\n\n\nOrange Belgium, begin dit jaar nog de absolute topfavoriet, heeft veel fans verloren, maar niet Van Lanschot. ‘De jaarlijkse vrije kasstroom ligt rond 10 procent van de beurswaarde.’\n\nIn de medische hoek kregen UCB en Fagron net niet genoeg stemmen. ‘De productportefeuille van UCB presteert sterk. Bovendien zal de farmagroep de komende jaren de vruchten plukken van een goed gevulde pijplijn’, zegt Bank Nagelmackers, dat in UCB belegt via Tubize wegens de korting van 49 procent. Dierickx Leys promoot Fagron, dat farmaceutische grondstoffen levert aan apotheken. ‘Het bedrijf is redelijk Covid-19-bestendig. De organische omzetgroei bedroeg een mooie 6,9 procent in het eerste kwartaal.’","AB InBev, Euronav en Kinepolis topfavorieten voor tweede helft 2020"
5eecef39a503f4546340bb6f,https://www.knack.be/nieuws/belgie/ps-en-ecolo-nemen-big-brother-frank-robben-op-de-korrel/article-news-1612379.html,2020-06-19T16:15:06.000Z,"Het Franstalige magazine Wilfried schrijft dat bij het corona-contactonderzoek in ons land slechts één man alle touwtjes in handen heeft, de baas van het eHealth-platform van de federale overheid Frank Robben.\n\nDe Franstalige oppositiepartijen PS en Ecolo willen de baas van het eHealth-platform van de federale overheid Frank Robben aan de tand voelen over zijn rol in het corona-contactonderzoek, naar aanleiding van een artikel in Franstalige magazine Wilfried waarin de man onder meer wordt beschuldigd van belangenvermenging.\n\nFrank Robben staat al sinds 1991 aan het hoofd van de Kruispuntbank van de Sociale Zekerheid, die hij zelf oprichtte, en is daarnaast ook de drijvende kracht achter tal van digitale omwentelingen binnen de overheid. Zo staat hij bijvoorbeeld aan het hoofd van het eHealth-platform van de federale overheid, waarop zorgverleners medische gegevens kunnen delen.\n\nBij het losbarsten van de coronacrisis kreeg Robben een zitje in de taskforce van federaal minister Philippe De Backer. De 59-jarige topambtenaar hield mee de pen vast voor het koninklijk besluit dat het wettelijk kader voor het contactonderzoek regelt, en dat gegevens bijhoudt in een gecentraliseerde databank.\n\nVolgens het Franstalige magazine Wilfried combineert de man zoveel petjes dat hij de facto alleen de touwtjes in handen heeft van het contactonderzoek in ons land.\n\nExtreem machtig\n\nWilfried citeert onder meer Emmanuel André, de viroloog die achtereenvolgens woordvoerder voor Sciensano en hoofd van de coördinatiecel voor het contactonderzoek was, maar uit beide functies ontslag nam. Volgens André is Robben 'extreem machtig' en zit hij 'in het hart van een monopolie op vlak van gezondheidsgegevens en sociale zekerheid'.\n\nHet magazine maakt ook gewag van belangenvermenging, omdat Robben in het kenniscentrum van de Gegevensbeschermingsautoriteit zit dat privacy-adviezen aflevert over regelgeving op tal van domeinen. Volgens Wilfried zetelt Robben daar 'illegaal', omdat het zitje niet combineerbaar zou zijn met een openbaar mandaat.\n\nEcolo wil Robben nu aan de tand voelen in de Commissie Volksgezondheid van de Kamer. 'De groenen hebben er altijd op gehamerd dat er ethisch strikte criteria moesten zijn rond het contactonderzoek, om de privacy te beschermen. De centrale rol van dhr. Robben en zijn verschillende functies lijken tegengesteld aan die objectieven', zegt Kamerlid Laurence Hennuy.\n\nOok de PS wil verduidelijking: 'als politiek verantwoordelijken is het onze taak om te verzekeren dat hier geen 'Big Brother' kan bestaan', aldus Kamerlid Khalil Aouasti.\n\n'Dit doet mensen schrik krijgen'\n\nRobben zelf weerlegt de beschuldigingen. 'Het beeld dat geschetst wordt is niet correct. Bij de overheid proberen we de opslag van gegevens altijd decentraal te organiseren, daar is het hele concept van eHealth op gestoeld. Enkel de relevante gegevens worden gedeeld, op een veilige manier en enkel met wie ze moet zien', verzekert hij in een reactie aan Belga.\n\nHet wettelijk kader voor het contactonderzoek werkt wel met centrale gegevensopslag , maar moest op 2,5 week op punt staan, aldus Robben. 'De overheid heeft mij gecontacteerd en ik ben meteen aan de slag gegaan. Ik ben een grote decentralist, maar om een systeem te creëren waardoor we vlot gegevens konden delen tussen 10.000 huisartsen, een tachtigtal labo's, 200 ziekenhuizen en contact centers in drie gewesten, konden we niet anders', klinkt het.\n\nRobben heeft trouwens zelf een website gemaakt met alle informatie over hoe het contactonderzoek precies in zijn werk gaat. 'Transparanter kan ik niet zijn.'\n\nTot slot ontkent Robben dat er sprake is van een belangenconflict door zijn zitje bij de Gegevensbeschermingsautoriteit. 'Ik heb niet deelgenomen aan de elektronische vergadering toen het punt rond contactonderzoek behandeld is', benadrukt hij. 'Ik zetel al 30 jaar in het kenniscentrum, zonder enig probleem. Bovendien ben ik benoemd door het parlement, zitten er nog twee andere ambtenaren naast mij en staat er nergens in een wet dat die functie onverenigbaar is met een openbaar mandaat. Ik zie het probleem niet.'\n\nRobben betreurt vooral dat het vertrouwen in het contactonderzoek door de berichtgeving wordt ondermijnd, zegt hij. 'Dit doet de mensen schrik krijgen, waardoor we misschien minder contactonderzoek zullen kunnen doen en weer besmettingshaarden krijgen. Dat is bijna onverantwoord.'\n\nDe Franstalige oppositiepartijen PS en Ecolo willen de baas van het eHealth-platform van de federale overheid Frank Robben aan de tand voelen over zijn rol in het corona-contactonderzoek, naar aanleiding van een artikel in Franstalige magazine Wilfried waarin de man onder meer wordt beschuldigd van belangenvermenging.Frank Robben staat al sinds 1991 aan het hoofd van de Kruispuntbank van de Sociale Zekerheid, die hij zelf oprichtte, en is daarnaast ook de drijvende kracht achter tal van digitale omwentelingen binnen de overheid. Zo staat hij bijvoorbeeld aan het hoofd van het eHealth-platform van de federale overheid, waarop zorgverleners medische gegevens kunnen delen. Bij het losbarsten van de coronacrisis kreeg Robben een zitje in de taskforce van federaal minister Philippe De Backer. De 59-jarige topambtenaar hield mee de pen vast voor het koninklijk besluit dat het wettelijk kader voor het contactonderzoek regelt, en dat gegevens bijhoudt in een gecentraliseerde databank. Volgens het Franstalige magazine Wilfried combineert de man zoveel petjes dat hij de facto alleen de touwtjes in handen heeft van het contactonderzoek in ons land. Wilfried citeert onder meer Emmanuel André, de viroloog die achtereenvolgens woordvoerder voor Sciensano en hoofd van de coördinatiecel voor het contactonderzoek was, maar uit beide functies ontslag nam. Volgens André is Robben 'extreem machtig' en zit hij 'in het hart van een monopolie op vlak van gezondheidsgegevens en sociale zekerheid'. Het magazine maakt ook gewag van belangenvermenging, omdat Robben in het kenniscentrum van de Gegevensbeschermingsautoriteit zit dat privacy-adviezen aflevert over regelgeving op tal van domeinen. Volgens Wilfried zetelt Robben daar 'illegaal', omdat het zitje niet combineerbaar zou zijn met een openbaar mandaat. Ecolo wil Robben nu aan de tand voelen in de Commissie Volksgezondheid van de Kamer. 'De groenen hebben er altijd op gehamerd dat er ethisch strikte criteria moesten zijn rond het contactonderzoek, om de privacy te beschermen. De centrale rol van dhr. Robben en zijn verschillende functies lijken tegengesteld aan die objectieven', zegt Kamerlid Laurence Hennuy. Ook de PS wil verduidelijking: 'als politiek verantwoordelijken is het onze taak om te verzekeren dat hier geen 'Big Brother' kan bestaan', aldus Kamerlid Khalil Aouasti. Robben zelf weerlegt de beschuldigingen. 'Het beeld dat geschetst wordt is niet correct. Bij de overheid proberen we de opslag van gegevens altijd decentraal te organiseren, daar is het hele concept van eHealth op gestoeld. Enkel de relevante gegevens worden gedeeld, op een veilige manier en enkel met wie ze moet zien', verzekert hij in een reactie aan Belga. Het wettelijk kader voor het contactonderzoek werkt wel met centrale gegevensopslag , maar moest op 2,5 week op punt staan, aldus Robben. 'De overheid heeft mij gecontacteerd en ik ben meteen aan de slag gegaan. Ik ben een grote decentralist, maar om een systeem te creëren waardoor we vlot gegevens konden delen tussen 10.000 huisartsen, een tachtigtal labo's, 200 ziekenhuizen en contact centers in drie gewesten, konden we niet anders', klinkt het. Robben heeft trouwens zelf een website gemaakt met alle informatie over hoe het contactonderzoek precies in zijn werk gaat. 'Transparanter kan ik niet zijn.' Tot slot ontkent Robben dat er sprake is van een belangenconflict door zijn zitje bij de Gegevensbeschermingsautoriteit. 'Ik heb niet deelgenomen aan de elektronische vergadering toen het punt rond contactonderzoek behandeld is', benadrukt hij. 'Ik zetel al 30 jaar in het kenniscentrum, zonder enig probleem. Bovendien ben ik benoemd door het parlement, zitten er nog twee andere ambtenaren naast mij en staat er nergens in een wet dat die functie onverenigbaar is met een openbaar mandaat. Ik zie het probleem niet.' Robben betreurt vooral dat het vertrouwen in het contactonderzoek door de berichtgeving wordt ondermijnd, zegt hij. 'Dit doet de mensen schrik krijgen, waardoor we misschien minder contactonderzoek zullen kunnen doen en weer besmettingshaarden krijgen. Dat is bijna onverantwoord.'",PS en Ecolo nemen 'Big Brother' Frank Robben op de korrel
5eed2776c534913b4d62f821,https://www.gva.be/cnt/dmf20200619_04996160/jaar-cel-voor-illegale-puppyhandel-ook-twee-dierenartsen-veroordeeld,2020-06-19T17:55:14.000Z,"Wuustwezel / Brasschaat / Turnhout / Arendonk - De correctionele rechtbank van Antwerpen heeft Yoël D. (30) uit Brasschaat en zijn vriendin Joyce H. (24) uit Wuustwezel veroordeeld tot een jaar cel en 8.000 euro boete, omdat ze 157 puppy’s op illegale wijze verkocht hadden. Ze lieten uitschijnen dat de hondjes in België gekweekt werden, terwijl de meesten afkomstig waren uit het buitenland. Beide beklaagden kregen een levenslang verbod op het houden van huisdieren opgelegd. De 125.600 euro die ze met de verkoop verdiend hadden, werd verbeurd verklaard. Ook twee Kempense dierenartsen werden veroordeeld.\n\nYoël D. en Joyce H. runden tussen juni 2017 en februari 2018 een hondenkennel en -kwekerij in Wuustwezel zonder over de nodige vergunningen te beschikken. Ze verkochten vooral Franse bulldogs en vroegen gemiddeld 800 euro voor een puppy. Bij een controle van Dierenwelzijn op 7 februari 2018 werden 68 honden aangetroffen, die over onvoldoende drinkwater beschikten.\n\nEen groot aantal van de dieren stond niet geregistreerd. Achttien chipnummers waren wel geregistreerd in de Slowaakse databank en eentje in de Hongaarse. Hoewel ze daar dus gekweekt werden, beschikten ze over Belgische paspoorten die door dierenartsen Eric H. (60) uit Turnhout en Jantina B. (43) uit Arendonk waren uitgeschreven.\n\nBlanco hondenpaspoorten\n\nBij de controle werden ook tien blanco hondenpaspoorten aangetroffen die al ondertekend werden door Eric H. Ook werd er een naald met identificatiechip gevonden. Eric H. verklaarde dat hij de paspoorten en de naald bij de beklaagden vergeten was.\n\nDe rechtbank vond dat de dierenartsen hun wettelijke verplichtingen niet waren nagekomen. Het chippen van honden is een medische handeling die door dierenartsen moet gebeuren. Toch had Eric H. reeds gechipte honden aanvaard voor identificatie, waardoor de werkelijke afkomst van de dieren verdoezeld werd.\n\nJantina B. had voor de beklaagden honderden honden geregistreerd. Zij was er naar eigen zeggen vanuit gegaan dat de dieren eerst door Eric H. regelmatig waren geïdentificeerd, wat dus niet het geval was. Ze registreerde de honden bovendien op basis van lijsten die de beklaagden haar gaven en had volgens de rechtbank de correctheid van die gegevens moeten nagaan. Eric H. en Jantina B. kregen ieder een boete van 4.000 euro met uitstel opgelegd.\n\nDe rechtbank vond dat alle beklaagden commerciële belangen hadden laten voorgaan op het welzijn van de puppy’s. De eigenaar van een ziek hondje kreeg 4.391 euro schadevergoeding toegekend, dierenrechtenorganisatie GAIA kreeg één euro.","Jaar cel voor illegale puppyhandel, ook twee dierenartsen ve... (Turnhout)"
5eed2778c55caddbcfdd5bd7,https://www.tijd.be/r/t/1/id/10234417,2020-06-19T18:07:50.000Z,"KBC tilt zijn bankdiensten naar een hoger niveau. Kate, een gepersonaliseerde stemassistent op de smartphone, kan bankzaken regelen, maar ook persoonlijke documenten terugvinden, een treinticket kopen of besparingsvoorstellen doen.\n\nDe lancering van een spraakgestuurde digitale assistent met artificiële intelligentie (AI) is een opmerkelijke stap voor een klassieke grootbank. Toch is het concept niet aangepraat door dure consultants. 'Ik liep al een tijd met het idee rond om die richtig uit te gaan', zegt CEO Johan Thijs. 'Pas in de zomer van vorig jaar zijn we er echt over gaan nadenken en samen met directeur innovatie Erik Luts hebben we het project in december voorgesteld aan de raad van bestuur.'\n\nDe IT'ers van KBC zaten sinds dit voorjaar te programmeren aan een bijzonder project. Nu het prototype klaar is, kon Thijs vrijdag met zichtbare voldoening zijn nieuwe baby Kate voorstellen via een webinar. Geen saaie bankiersspeech in driedelig maatpak, wel een 'Yes, we can'-presentatie met losgeknoopt hemdje in Silicon Valleystijl.\n\n'10 euro overschrijven naar Anne.' In de demo herkent Kate het commando en vraagt Thijs om een bevestiging. Twee seconden later toont Thijs zijn smartphone: de overschrijving is een feit. Dan doet de assistent een voorstel: 'In jouw regio liggen sommige energietarieven 40 euro lager dan jouw tarief. Wil je besparen?' De demo werkt perfect in het Engels. Tegen het jaareinde zijn ook andere talen beschikbaar, verzekert Thijs.\n\nKate - voluit KBC Assistant To Ease your life - is het bankenzusje van de bekende slimme assistenten Siri (Apple) en Alexa (Amazon). Vanaf november vinden particuliere klanten van KBC in België, Tsjechië en andere landen Kate gratis in hun app. Bedrijfsklanten volgen later.\n\nDigitale platformen\n\nKate lijkt een volledig nieuw concept, maar bouwt eigenlijk voort op de digitale inspanning van 1,5 miljard euro die KBC drie jaar geleden in gang zette. 'Toen zijn we begonnen met het bouwen van digitale platformen, het digitaliseren van processen en het toevoegen van functies aan de app, van het betalen van een tankbeurt met de telefoon, tot het krijgen van korting in een winkel. Dat voegen we nu allemaal samen.' Daardoor zijn de kosten van dit nieuwe speeltje relatief beperkt, zegt Thijs. '40 miljoen euro, dat is minder dan 1 procent van onze kosten.'\n\n€ 40 miljoen Kate De ontwikkeling van Kate kost ruim 40 miljoen euro.\n\n'Het grote verschil is dat we met Kate proactief kunnen werken en de klant voorstellen doen. Die voorstellen zijn dankzij artificiële intelligentie gepersonaliseerd', zegt Thijs. De klant kan kiezen wanneer en hoe hij de diensten gebruikt. 'De consument van vandaag wil niet wachten en zelf de controle houden', zegt Thijs.\n\nIn november lanceert Kate een 15-tal 'veelgebruikte' toepassingen, maar Thijs verzekert dat er continu nieuwe diensten worden toegevoegd. 'Maar beoordeel ons pas in november volgend jaar. Dan heeft Kate zo'n 50 functies en zal ze dankzij deep learning veel slimmer geworden zijn.'\n\nKantoren\n\nKlanten gebruiken de digitale systemen almaar gretiger en de coronacrisis zet daar een turbo op. 'Om het met Cruijff te zeggen: elk nadeel heb zijn voordeel', zegt Thijs. Maar hij benadrukt dat dit geen tijdelijk fenomeen is en dat er verder moet worden gegaan op de digitale weg. En het betekent niet dat KBC versneld kantoren zal sluiten, verzekert Thijs. 'We hebben geen plan om tegen pakweg 2023 x-aantal vestigingen over te houden.'\n\nAlleen bankdiensten digitaliseren is volgens Thijs maar een eerste stap in een wereld waar data een revolutie veroorzaken zoals elektriciteit een eeuw geleden. 'Dat werkt even, maar dat is niet genoeg. We moeten meer doen, het productaanbod uitbreiden en platformen bouwen', zegt de CEO.\n\nMet die gratis diensten trekken we mensen aan die wel andere producten kopen. Johan Thijs CEO KBC\n\nDat doen concurrenten ook, bewees Belfius recentelijk met een deal voor mobiele bankdiensten met Proximus. Ook KBC had een samenwerkingsakkoord met Proximus. Thijs: 'Dat blijft lopen en via onze app kun je nu ook prepaidkaarten van Proximus opladen. Maar Proximus werkt ook met anderen om de activiteiten te diversifiëren. Zo werkt de wereld. Wij hebben ook een akkoord met Telenet en anderen.'\n\nGaat KBC geld verdienen aan Kate en de verdere uitbreiding van zijn app? 'We creëren diensten die supereenvoudig zijn en veel gebruikt worden. Via onze app worden meer tickets voor het openbaar vervoer verkocht dan via de app van de NMBS. Maar die diensten zijn gratis en dat is de bedoeling in deze fase. We trekken er veel nieuwe klanten mee aan die ook andere producten kopen waar we aan verdienen, van verzekeringen tot beleggingen.'",Kate gidst KBC-klanten naar digitale wereld
5eed2778100e78d6d9bb0617,https://www.tijd.be/r/t/1/id/10234404,2020-06-19T18:37:55.000Z,"In Brazilië sterft gemiddeld elke minuut van de dag iemand door het coronavirus.\n\nDe coronacrisis is nog lang niet onder controle, waarschuwde de Wereldgezondheidsorganisatie vrijdag. In Brazilië, dat de kaap van 1 miljoen besmettingen rondde, sterft gemiddeld elke minuut iemand door Covid-19.\n\nDe internationale gemeenschap heeft de strijd tegen de coronapandemie nog lang niet gewonnen. Die boodschap stuurde de Wereldgezondheidsorganisatie (WGO) vrijdag de wereld in. Integendeel, de longziekte schakelt nog een versnelling hoger.\n\n'Donderdag zijn wereldwijd 150.000 nieuwe besmettingen geregistreerd. Dat is de grootste toename in een dag', zei Tedros Adhanom Ghebreyesus, de topman van het orgaan van de Verenigde Naties (VN), tijdens een virtuele persconferentie in Genève. 'De wereld is in een nieuwe, gevaarlijke fase van de coronacrisis beland. Het virus verspreidt zich nog snel, is nog altijd dodelijk en de meeste mensen blijven er vatbaar voor.'\n\nBrazilië\n\nVooral de toestand op het Amerikaanse continent baart de WGO zorgen. 'Zowat de helft van de nieuwe gevallen is donderdag in die regio vastgesteld', verduidelijkte de WGO-topman.\n\nDe wereld is in een nieuwe, gevaarlijke fase van de coronacrisis beland. Het virus verspreidt zich nog snel, is nog altijd dodelijk en de meeste mensen blijven er vatbaar voor. Tedros Adhanom Ghebreyesus WGO-topman\n\nHet grootste zorgenkind is Brazilië. De grootste economie van Latijns-Amerika heeft vrijdagavond na de Verenigde Staten als tweede land ter wereld de kaap van 1 miljoen geregistreerde coronagevallen overschreden. Gezondheidsexperts vrezen dat het werkelijke cijfer zeker zes tot zeven keer hoger ligt.\n\nIn het land bezweken ook al ruim 48.000 mensen aan de longziekte. De situatie is er zo zorgwekkend dat gemiddeld elke minuut van de dag een Braziliaan overlijdt aan de gevolgen van Covid-19.\n\nVersoepeling\n\nOok in Peru, Chili, Mexico en Colombia is de piek nog lang niet bereikt. En het virus lijkt pas aan een opmars begonnen in Midden-Amerikaanse landen als Guatemala, Honduras en El Salvador of nog het Caribische Haïti.\n\n1 coronadode per minuut In Brazilië overlijdt gemiddeld elke minuut van de dag iemand aan de gevolgen van Covid-19.\n\n'Niet alleen het Amerikaanse continent baart zorgen', zei Tedros Adhanom Ghebreyesus. 'Ook in Zuid-Azië en het Midden-Oosten worden dezer dagen veel nieuwe besmettingen vastgesteld.'\n\nDe Wereldgezondheidsorganisatie riep regio's waar de coronacrisis momenteel onder controle lijkt, op waakzaam te zijn. 'Ga omzichtig, stapsgewijs te werk bij de versoepeling van de lockdownmaatregelen en laat u leiden door data', zei WGO-expert Mike Ryan.\n\nWereldwijd zijn al ruim 8,5 miljoen besmettingen met het longvirus geregistreerd. Meer dan 456.000 patiënten verloren de afgelopen maanden de strijd tegen Covid-19.",Coronapandemie schakelt nog versnelling hoger
5eed5fb65bbacd92ed97d12f,https://www.tijd.be/r/t/1/id/10234504,2020-06-19T23:00:02.000Z,"Liefst de helft van de tien buitenlandse favorieten voor de tweede jaarhelft komt uit de technologiesector. Met Basic-Fit en Adidas mikken ze op de jacht op de overtollige lockdownkilo’s.\n\n14 ingestuurde favorietenlijstjes leverden 52 buitenlandse aandelen op. De grote afwezige: Walt Disney. Een van de topfavorieten van eind vorig jaar komt na een koersdaling van bijna 20 procent op geen enkel lijstje meer voor. De Amerikaanse entertainmentgroep zag zich genoodzaakt wereldwijd pretparken te sluiten.\n\n1. Ubisoft\n\nTwee beurshuizen kiezen voor dezelfde topfavoriet in het wereldwijde aandelenuniversum: de Franse ontwikkelaar en verdeler van videospelletjes Ubisoft . ‘Het bedrijf werd opgericht door vijf broers van de Guillemot-familie. Oorspronkelijk was het een bescheiden verdeler van software, maar al snel breidde het uit naar het buitenland en begon het eigen games te ontwerpen’, legt fan Dierickx Leys uit. ‘De echte doorbraak kwam in 2007 met het bijzonder succesvolle spel ‘Assassin’s Creed’.\n\n\n\nVandaag produceert Ubisoft een hele waslijst games(-reeksen). De groep heeft allicht geprofiteerd van de coronacrisis, die mensen dwong thuis naar entertainment te zoeken. ‘De corona-uitbraak zou zich moeten vertalen in een sterke groei van het aantal actieve unieke gebruikers’, zegt Leleux AB. Dierickx Leys kijkt nog verder in de toekomst: ‘Eind 2020 of begin 2021 wordt een nieuwe consolecyclus op gang getrokken, waarvan alle gamesproducenten zullen profiteren.’\n\n\n\n2. Alibaba\n\nEen Chinees aandeel komen we niet snel tegen in deze hitparade. Alibaba , de grootste Chinese speler in e-commerce, prijkt op twee favorietenlijstjes. De groep is een sterkhouder in coronatijden. Ze profiteerde zowel van de opmars van online shopping (Taobao) als van het massale thuiswerken (Alibaba Cloud). Toch verlaagde Alibaba de jaaromzetgroeiprognose dit jaar van 35 naar 27,5 procent. ‘In de nasleep van Covid-19 is de Chinese consument nog vrij voorzichtig met de aankoop van duurdere goederen. Daarnaast zit de concurrentie niet stil. ByteDance en Pinduoduo trachten Alibaba het vuur aan de schenen te leggen’, zegt Van Lanschot.\n\n\n\n‘Maar Alibaba heeft sterke kaarten. Zoals een Amerikaan de reflex heeft te shoppen op Amazon, shopt een Chinees op Taobao.’ Ook KBC Asset Management is enthousiast: ‘Op korte termijn kan de economische onzekerheid vanwege corona wegen op de Chinese consumptie, maar dat raakt het structurele groeiverhaal van Alibaba niet.’ Alibaba noteert op Wall Street en geregeld duikt het dreigement op om Chinese aandelen er te bannen. ‘Als dat gebeurt, kan je terugvallen op de notering in Hongkong’, zegt Van Lanschot.\n\n\n\n3. Basic-Fit\n\nMet Basic-Fit kiezen de beursexperts voor het aandeel dat midscheeps werd getroffen door de coronacrisis. ‘Toen de wereld leefde in de veronderstelling dat het niet zo’n vaart zou lopen met dat virus, sloot de Nederlandse fitnessketen op 20 februari op 35,20 euro. Op 23 maart sloot ze op 10,90 euro. Intussen liet ook dit aandeel gelukkig behoorlijk wat herstel zien’, zegt Van Lanschot. De privaatbankier gelooft in betere tijden. ‘Het concern versterkte onlangs zijn balans via een kapitaalverhoging en we zien voorzichtige signalen dat het aantal abonnees toeneemt.’\n\n\n\nOok Test-Aankoop Invest durft Basic-Fit naar voren te schuiven. ‘Als de versoepeling zonder al te veel problemen doorzet, zullen beleggers het aandeel van deze dynamische en ambitieuze groep, die volop uitbreidt, in huis halen.’ Beide specialisten denken dat Basic-Fit kleinere spelers in moeilijkheden kan overnemen door de coronacrisis. Het voornaamste risico voor Basic-Fit is zonneklaar: een tweede (zware) coronagolf in Europa.\n\n\n\n4. ASMI\n\nHet enige aandeel dat na zes maanden in de buitenlandse selectie mag blijven van Rivertree Investment Funds (Puilaetco). Het Nederlandse ASM International maakt machines voor de productie van halfgeleiderchips. ‘De wereld heeft steeds meer nood aan kleinere chips. ASMI heeft daarvoor de juiste technologie.’ Nagelmackers voegt toe: ‘Het bedrijf bouwt een nieuwe fabriek in Singapore om aan de toekomstige vraag te kunnen voldoen. De vraag zal worden gestuwd door toepassingen als 5G, kunstmatige intelligentie, cloudcomputing, datacenters, gaming en autonoom rijden.’ Tegen 17,5 keer de verwachte winst voor 2020 vindt Nagelmackers ASMI aantrekkelijk.\n\nSchermvullende weergave ©Mediafin\n\n\n\n\n\n5. Roche\n\nDe Zwitserse farmareus Roche Holding komen we geregeld tegen bij de buitenlandse oogappels. Degroof Petercam Asset Management heeft het aandeel in zijn fondsen. ‘Roche is vooral bekend als een van de grootste farmaconcerns met een sterke franchise in kankermedicijnen (Avastin, Rituxan en Herceptin). Maar met de Covid-19-crisis heeft het ook bewezen sterk te staan in het testen op ziektes en antilichamen.’\n\n\n\nKBC Asset Management noemt Roche een best-in-class R&D-bedrijf - en ‘onze top pick in de farmasector’. De vermogensbeheerder heeft enkele belangrijke mijlpalen genoteerd voor de tweede helft van 2020: data voor tiragolumab (een kankerimmunotherapie van de tweede generatie) en fase 3-resultaten voor etrolizumab (tegen colitis ulcerosa, een chronische darmontsteking), ipatasertib (borst- en prostaatkanker) en faricimab (diabetisch macula-oedeem). KBC AM prijst ook de ‘sterke nieuwe producten’ van Roche, zoals Ocrevus (multiple sclerose) en Hemlibra (hemofilie).\n\n\n\n6. Corbion\n\nNagelmackers is tuk op Corbion , de Nederlandse producent van voedings- en biochemische ingrediënten. ‘De kernactiviteiten van de groep genereren een aantrekkelijke en stabiele kasstroom. Daarnaast is Corbion actief in nichesegmenten zoals biologisch afbreekbaar plastic en voedingsingrediënten op basis van algen. Die activiteiten zijn nog beperkt in omvang en verlieslatend, maar kunnen op lange termijn wel eens de groeimotor van de groep worden. De grote blootstelling aan de voedings-, farmaceutische en medische industrie geeft het aandeel een defensief profiel.’ Kepler Cheuvreux wijst ook op de mogelijke instromen van duurzame beleggers. ‘De activiteiten van Corbion staan hoog op de radar bij iedereen die bedrijven rangschikt volgens duurzame criteria.’\n\n\n\n7. Berkshire Hathaway\n\nDe superbelegger Warren Buffett is met zijn vehikel Berkshire Hathaway een nieuwkomer in deze hitparade. Het is de buitenlandse topfavoriet van De Belegger. ‘Je kan al eens klagen over de tussentijdse missers en de hoge cashpositie, maar Buffett zit in een goede positie om lucratieve zaakjes te doen tijdens de naweeën van de coronacrisis. Bovendien is de onderwaardering tegenover de intrinsieke waarde gestegen tot meer dan 20 procent.’ Dat is historisch aan de hoge kant. ‘Niet verwonderlijk dat de holding de inkoop van eigen aandelen versnelt.’\n\n\n\nMaar hoelang kunnen Buffett (90) en zijn kompaan Charlie Munger (96) het nog uitzingen? ‘Hun hoge leeftijden zullen ooit tot slecht nieuws leiden. Maar de opvolging en de geest waarmee geïnvesteerd wordt, lijken verzekerd’, zegt De Belegger. ING Private Banking zit op dezelfde lijn: ‘Een holding met veel cash zoals Berkshire is ideaal in economisch onzekere tijden. Bovendien heeft Buffett in het verleden bewezen dat hij in een crisis zaakjes kan doen.’ Eén klassiek A-aandeel Berkshire kost inmiddels ruim 270.000 dollar, maar er is gelukkig ook een B-variant die 180 dollar kost.\n\n\n\n8. Amazon\n\nEind vorig jaar behaalde geen enkel Big Tech-aandeel de top tien. Een coronacrisis later komen er twee het lijstje binnen. ‘Amazon is een coronawinnaar. Het virus heeft een paar supertrends zoals online shopping en cloudcomputing in een hogere versnelling gebracht’, zegt Leo Stevens & Cie. Bij cloudcomputing worden hardware (zoals rekencapaciteit), software en gegevens ter beschikking gesteld aan bedrijven via een netwerk (meestal het internet). ‘De afgelopen tien jaar is de jaaromzet van Amazon gegroeid van 34 miljard naar 280 miljard dollar. Die groei zal niet snel stoppen. Amazon heeft zo’n sterk ecosysteem uitgebouwd dat de gemiddelde Amerikaan er moeilijk omheen kan.’\n\n\n\nOok Dierickx Leys schuift Amazon naar voren. Volgens de privaatbank is er een belangrijk verschil met het eerder genoemde Alibaba. ‘Amazon heeft in tegenstelling tot Alibaba zelf opslagplaatsen en voorraden.’ In het huidige tweede kwartaal zullen covidgerelateerde kosten flink op het nettoresultaat wegen. ‘Het bedrijf blijft echter flink groeien en die kosten zijn van voorbijgaande aard.’\n\n\n\n9. Microsoft\n\nVan Lanschot is onder de indruk van de clouddivisie van Microsoft . ‘De groeimotor Azure kon een omzetgroei van 61 procent voorleggen. Bij AWS van Amazon is dat 40 procent. Bovendien trekt de brutomarge bij Azure aan en dat vinden we een belangrijke koersaanjager voor het aandeel Microsoft.’ Dierickx Leys: ‘Dankzij de cloud moet de gebruiker geen eigenaar meer zijn van hardware en software, maar betaalt die een soort huur: Software as a Service.’ Ook Microsoft profiteerde van de coronacrisis: het vele thuiswerken deed niet alleen de vraag naar Microsoft Teams en naar cloudtoepassingen stijgen, de thuisblijvers hadden ook computers en tablets nodig, waarop allerlei software van Microsoft draait. Het prijskaartje ligt op 34 keer de verwachte winst, maar dat vindt Van Lanschot gerechtvaardigd.\n\n\n\n10. Adidas",Buitenlandse beursfavorieten: techno en sport vallen in de smaak
5eed97f5aa46a5c1400f292e,https://www.tijd.be/r/t/1/id/10234537,2020-06-20T05:00:01.000Z,"Een vaccin tegen het coronavirus wordt voorgesteld als de enige garantie voor een min of meer normaal leven. Landen en fondsen gooien miljarden in de strijd om de ontwikkeling en productie te financieren. Een wedloop, of net samenwerking?\n\nDe productie en ontwikkeling van nieuwe vaccins of medicijnen is altijd een experimenteel en daarom onzeker proces. Dat maakt van de financiering een heikel punt: vaak zijn geldschieters of beleggers pas happig na de eerste veelbelovende testresultaten. Maar bij de ontwikkeling van een middel dat een pandemie moet bedwingen zijn minder drempels. Het coronavirus - met intussen 8,5 miljoen besmettingen, bijna een half miljoen doden én een geblutste wereldeconomie op de teller - zet druk op een traject dat doorgaans 10 à 15 jaar duurt. En daar is geld voor nodig.\n\nSchermvullende weergave\n\n\n\n\n\nWereldwijd zijn meer dan 135 kandidaat-vaccins in de running. Die bevinden zich allemaal ergens tussen de preklinische fase en de gevorderde testfase op mensen. Het verst staan het Brits-Zweedse farmabedrijf AstraZeneca, dat samenwerkt met de universiteit van Oxford, het Amerikaanse biotechbedrijf Moderna en de farmamultinational Johnson & Johnson. Voor experts en vaccinmakers klinkt een periode van 12 tot 18 maanden ‘haalbaar’ om een werkend vaccin te ontwikkelen.\n\nDat zou baanbrekend zijn. De vorige recordtijd waarin een vaccin werd ontwikkeld en gemaakt, dateert van de ebola- uitbraak in 2015. Dat traject nam vijf jaar in beslag. En dan moet de echte challenge eigenlijk nog komen: het vaccin produceren en beschikbaar maken voor de voltallige wereldbevolking. Dat is niet alleen een logistiek maar ook een ethisch vraagstuk.\n\n\n\nSamenwerking\n\nIn een poging de financiering achter deze primeur in de gezondheidszorg in kaart te brengen, verzamelde het Britse blad The Economist data: internationale donaties van regeringen, liefdadigheidsfondsen, bedrijven en multilaterale organisaties, zoals de VN. In totaal gaat het om een beloofde som van 7,1 miljard dollar, waarvan 1 miljard al effectief is betaald.\n\n\n\nIn dat overzicht staan regeringen - met Japan, Duitsland en Frankrijk op kop - in voor het leeuwendeel van de investeringen: bijna 4,7 miljard dollar. Dat is logisch, want het gaat om volksgezondheid, maar er speelt ook een politiek motief. Zo is het idee ontstaan van ‘de wedloop om het vaccin’. Vaccincoalities als CEPI (Coalition for Epidemic Preparedness Innovations), GAVI (Global Alliance for Vaccines and Immunizations) en de Wereldgezondheidsorganisatie (WGO) moeten dat vermijden door als doorgeefluik te fungeren.\n\nNormaal volgen de fases van vaccinproductie elkaar op. Nu gebeurt alles parallel, waardoor investeerders gigantische risico’s lopen. Luc Debruyne Strategisch adviseur CEPI\n\n\n\n\n\nOp 12 juni kreeg de Europese Commissie een mandaat om verkoopcontracten met farmabedrijven af te sluiten voor veelbelovende vaccins die nog in de ontwikkelings- of testfase zitten. Ze wil daarvoor een noodpot van 2,4 miljard euro aanspreken. Dat voorkooprecht moet vermijden dat de lidstaten met elkaar in competitie gaan om vaccins voor de eigen bevolking veilig te stellen. De Commissie aast op 300 tot 600 miljoen vaccindoses. Europees commissaris voor Gezondheid Stella Kyriakides riep de lidstaten op alle parallelle initiatieven te staken: ‘Het gaat hier om samenwerking, niet om concurrentie.’ Met die oproep richtte ze zich vooral tot Nederland, Frankrijk, Duitsland en Italië, die begin deze maand een ‘inclusieve vaccinalliantie’ opzetten.\n\n‘Samenwerking is de enige manier om een vaccin snel, schaalbaar en toegankelijk te maken’, zegt Luc Debruyne, de Belgische voormalige CEO van GSK Vaccines en strategisch adviseur van CEPI. ‘Door de urgentie wordt het traditionele proces van vaccins produceren volledig omgegooid, en daardoor de verhoudingen ook. Normaal volgen de verschillende fases elkaar op. Nu gebeurt dat allemaal parallel, waardoor investeerders risico’s lopen.’\n\nSchermvullende weergave De Belg Luc Debruyne is strategisch adviseur bij CEPI en voormalig CEO van GSK Vaccines. ©Wouter Van Vooren\n\n‘Daarom hebben CEPI, GAVI en de WGO de handen in elkaar geslagen. De centen worden samen beheerd, maar op verschillende manieren gespendeerd. CEPI investeert in ontwikkeling en risicovolle productie. Dat wil zeggen: we kunnen niet wachten met het opstarten van de productie tot we zeker zijn van een werkend vaccin. Je moet de nodige dosissen en ingrediënten voorzien om bijvoorbeeld snel te schakelen naar testfase 3, zonder dat er al positieve resultaten zijn voor fase 2.’ GAVI zet zich in voor de toegankelijkheid van een vaccin en koopt dosissen aan voor lagelonenlanden. In de voorbije 20 jaar heeft het samen met de WGO en Unicef 496 nieuwe vaccins geïntroduceerd in de 73 armste landen.\n\nVS en China\n\nOpvallend in deze data zijn de grote afwezigen China en de Verenigde Staten, nochtans bij de grootste vaccinproducenten ter wereld. Dat komt omdat de data geen ‘domestic funds’ in rekening nemen. De grootste economieën van de wereld investeren ook massaal in de ontwikkeling van een vaccin, maar vooral in uitsluitend nationale projecten.\n\nZo sprong de Amerikaanse president Donald Trump vrij letterlijk in de race met zijn Warp Speed Operation, een programma van meer dan een miljard dollar om een vaccin te faciliteren. Een ander voorbeeld is BARDA (Biomedical Advanced Research and Development Authority), een federaal agentschap dat ziektebestrijdingstechnologie financiert. Ook dat plant een miljard dollar te investeren in vijf kandidaat-vaccins, met een ‘expliciete voorkeur voor projecten met productiecapaciteit in de VS’.\n\n1/7 Van de 7,1 miljard dollar aan internationale donaties die beloofd werd, is 1 miljard al uitgekeerd.\n\n\n\n\n\n‘Dat nationalisme is logisch’, zegt Debruyne. ‘Natuurlijk zullen de VS eerst voor zichzelf produceren als ze een doorbraak bereiken. Maar het ene staat het andere niet in de weg. We hebben een goede wetenschappelijke samenwerking met Warp Speed. Ook met China is er een goede samenwerking, we hebben een CEPI-kantoor in Sjanghai. Er is een gezonde competitie, maar de gezamenlijke vijand is het virus.’\n\n\n\nBill Gates\n\nNiet alleen de middelen van overheden komen van pas. Bij de donaties van liefdadigheidsfondsen steekt de Bill & Melinda Gates Foundation er met 360,5 miljoen dollar met kop en schouders bovenuit. Gates, de topman van de softwarereus Microsoft, liet zich al eerder uit over het gebrek aan internationale samenwerking.\n\n\n\n‘Ik ben voor kapitalisme, maar tijdens een pandemie functioneren sommige markten niet, zoals die van de levensreddende middelen toont’, schreef hij in een opiniestuk in april. ‘De privésector heeft een belangrijke rol, maar als onze strategie tegen Covid-19 uitmondt in een biedoorlog tussen landen, vallen er nog meer slachtoffers. Covid-19 discrimineert niet op basis van nationaliteit, het trekt zich niets aan van landsgrenzen. Ik zeg dit omdat elk land zich heeft gericht op zijn nationale aanpak: hoe kunnen we onze inwoners beschermen? Dat is begrijpelijk, maar met zo’n besmettelijk en wijdverbreid virus moeten leiders beseffen dat, zolang er nog ergens een uitbraak is, Covid-19 een bedreiging blijft voor iedereen.’\n\nWe kunnen niet wachten met de productie tot we zeker zijn van een werkend vaccin. Luc Debruyne Strategisch adviseur CEPI\n\n\n\n\n\nGates’ Foundation stond aan de wieg van CEPI, samen met de Wellcome Trust, een Britse liefdadigheidsinstelling die medisch onderzoek subsidieert. In de coronacrisis doneerde dat fonds al 88,5 miljoen dollar. Het staat daarmee op de tweede plaats in de categorie filantropie. Het Chan Zuckerberg Initiative, van Facebook-oprichter Mark Zuckerberg en zijn vrouw Priscilla Chan, doneerde 25 miljoen dollar.\n\nEen minderheid komt van grote bedrijven, volgens het onderzoek van The Economist. Zo investeerde Mastercard 25 miljoen dollar via GAVI. Het betaalbedrijf sloot in 2018 al een akkoord met GAVI om meer kinderen in de armste landen te kunnen vaccineren. Het Chinese platform TikTok schonk 10 miljoen dollar aan GAVI.\n\n‘Deze belangrijke bijdrage zal ons niet alleen helpen om vaccins te ontwikkelen tegen Covid-19, maar het helpt ook om een mogelijk catastrofaal effect in de ontwikkelingslanden te voorkomen’, zei Seth Berkley, CEO van GAVI.",De levenslijn voor een vaccin
5eed97f7aa46a5c1400f2932,https://www.knack.be/nieuws/factchecker/factcheck-nee-gentse-manifestatie-resulteerde-niet-in-stijging-coronabesmettingen/article-longread-1612215.html,2020-06-20T02:45:06.000Z,"De Facebookpagina 'Gent Wake Up' publiceerde een bericht dat een 'gedoogde betoging' op 1 juni in verband brengt met 'nieuwe covid-besmettingen'. Het misleidende bericht werd offline gehaald nog voor het verschijnen van deze factcheck. Op 18 juni kwam het bericht echter opnieuw online met meer uitleg.\n\nMeer dan 6000 mensen volgen de Facebookpagina Gent Wake Up. De beheerders van die pagina plaatsen op 13 juni een afbeelding online over een 'gedoogde betoging' die in verband wordt gebracht met 'nieuwe covid-besmettingen, vooral in Gent'. Knack begon aan een factcheck maar op 16 juni werd het bericht verwijderd. Daardoor is het bereik dat het bericht haalde, toen het nog online stond, niet meer te achterhalen.\n\nDit is een screenshot van het verwijderde bericht.\n\n© Facebook\n\nDe post bevat twee feitelijke claims, telkens gestaafd met een illustratie. We onderzoeken beide zaken op hun waarheidsgehalte en bekijken ten slotte de link tussen beide.\n\nClaim 1\n\nDe eerste claim: '1 juni - Burgemeester gedoogt betoging 500 mensen in Gent'. Op 1 juni vond er een manifestatie plaats in Gent naar aanleiding van de dood van de zwarte Amerikaan George Floyd door politiegeweld. Onder andere VRT NWS, Het Nieuwsblad en HLN berichtten daar toen over.\n\nDie media spreken over een opkomst van 350 tot 500 mensen. Volgens de organisatoren ROSA, Blokbuster en Actief Linkse Studenten & Scholieren waren er meer dan 500 aanwezigen. De politie schat de opkomst op 400.\n\nDe vraag die overblijft: gedoogde de burgemeester van Gent de betoging? We nemen contact op met de Gentse burgemeester Mathias De Clercq (Open VLD): 'De manifestatie van 1 juni was niet toegelaten, dit is op voorhand duidelijk gecommuniceerd aan de organisatoren.'\n\nGedogen is echter een rekbaar begrip. Volgens de site Sceptr besloot de burgemeester 'uiteindelijk te laten begaan'. Volgens de organisatoren was er sprake van 'repressie tegen legitiem protest'. De feiten worden dus verschillend geïnterpreteerd.\n\nDie feiten zijn de volgende. Op voorhand was er overleg tussen de politie en de organisatoren. De manifestatie werd vóór 1 juni publiekelijk verboden door de burgemeester en de politie. Tijdens de manifestatie kregen twee leden van de organisatie een GAS-boete van 350 euro. Dat bevestigen alle betrokkenen met die we contact hadden: de organisatie, de politie en de burgemeester.\n\nDe conclusie van de eerste claim is dat die eerder waar is. In elk geval was er op 1 juni een betoging in Gent. De meningen lopen uiteen over hoeveel mensen er juist aanwezig waren. Of de manifestatie 'gedoogd' werd door de burgemeester, is voor interpretatie vatbaar.\n\nClaim 2\n\nDe tweede claim: '13 juni - Sciensano rapporteert nieuwe covid-besmettingen, vooral in Gent'. Het wetenschappelijk instituut Sciensano rapporteert dagelijks nieuwe covid-besmettingen op zijn website. De vraag is of die besmettingen zich 'vooral in Gent' bevinden.\n\nWe doen navraag bij Sciensano. 'Als we naar de incidentie per gemeente kijken van de voorbije veertien dagen, zien we dat er in en rond Gent niet uitzonderlijk veel gevallen zijn bijgekomen', zegt woordvoerder Wesley Van Dessel. 'Integendeel zelfs. Het zwaartepunt lag eerder in Limburg.'\n\nDe data van het aantal nieuwe besmettingen per gemeente is publiek raadpleegbaar. De laatste weken waren er in Gent maar enkele gevallen per dag en er waren ook niet elke dag nieuwe gevallen. 'Die situatie is zeker niet uitzonderlijk voor een grote stad', zegt Van Dessel.\n\nDe afbeelding van Gent Wake Up bevat ook een kaart met de besmettingen. 'Dat kaartje komt niet van Sciensano', zegt Van Dessel. 'Het lijkt ook fout te zijn.' De gegevens op de kaart zijn moeilijk leesbaar, maar het zou gaan over vijf nieuwe gevallen op 13 juni. Meer naar het oosten op het kaartje is nog een gemeente te zien met een hoger aantal. Dus ook dit kaartje bevestigt niet de these dat er 'vooral in Gent' nieuwe covid-besmettingen zijn.\n\nDat Sciensano nieuwe covid-besmettingen rapporteert op 13 juni, klopt. Evenwel niet 'vooral in Gent', zoals de claim luidt. Omdat het zwaartepunt rond 13 juni eerder in Limburg lag dan in Gent, beoordelen we de tweede claim in z'n geheel als eerder onwaar.\n\nMeer besmettingen door betoging?\n\nDoor beide claims samen te plaatsen in één afbeelding lijkt er een link te zijn tussen beide stellingen. Kan de manifestatie in Gent voor meer covid-besmettingen zorgen?\n\nPolitieagent Matto Langeraert was aanwezig bij de manifestatie: 'De organisatoren hadden op het plein kruisjes gezet met de nodige afstand. Daar hebben de mensen zich opgesteld, iedereen had een mondmasker aan en de actie is zeer rustig verlopen. Er zijn geen incidenten geweest. Heel de manifestatie heeft 20 à 25 minuten geduurd.'\n\nDe beelden die verschenen in de media bevestigen die gang van zaken. Ook de foto in de post van Gent Wake Up toont hoe deelnemers afstand houden van elkaar. Het enige tegenvoorbeeld vinden we in het reeds aangehaalde artikel van Sceptr. Dat medium publiceert deze tweet.\n\nIn Gent gelden de corona en anti-samenscholingsmaatregelen klaarblijkelijk niet. Wanneer het doel 'nobel' lijkt, knijpen de bevoegde instanties graag een oogje toe. Maar let op wanneer u mensen in uw tuin wilt ontvangen die je al maanden niet gezien hebt, Stasi hört mit. pic.twitter.com/0CRNTswaay — Niels Geerinck (@NielsGeerinck) June 1, 2020\n\n'Na de manifestatie zijn mensen die elkaar kennen wel dichter gekomen als ze in dezelfde bubbel zaten', zegt organisator Michael Bouchez. Of de mensen, die op de bovenstaande foto dichter bij elkaar staan, effectief in dezelfde bubbel zaten, valt niet te achterhalen.\n\nEen deelnemer aan de manifestatie, die anoniem wenst te blijven, zegt erover: 'De meeste mensen gingen meteen naar huis, maar enkele mensen bleven wat te lang babbelen en met elkaar praten. Niet dat dat erger was dan de gemiddelde winkelstraat.'\n\n'Vanuit wetenschappelijk oogpunt is het op dit moment pure speculatie om een uitspraak te doen over een eventuele link tussen de betogers en het aantal gevallen in Gent veertien dagen later', zegt Van Dessel van Sciensano . 'Zo is bijvoorbeeld niet duidelijk waar de betogers uit Gent precies vandaan kwamen. Eventuele effecten zien we op dit moment niet in de cijfers.'\n\nVan Dessel: 'Social distancing en het dragen van maskers op drukke plaatsen behoren tot de gouden tips om je te beschermen tegen het virus. Het is dus op dit moment nog altijd beter om voorzichtig te blijven, want het virus is niet verdwenen. Of de betogingen een effect zullen hebben op de cijfers, gaan we maar twee à drie weken na de feiten kunnen zien.'\n\nReactie Gent Wake Up\n\nWe vragen een reactie over de verwijderde post aan Gent Wake Up: 'We hebben beslist die post offline te halen omdat - hoewel er een correlatie bestaat tussen grote samenscholingen en covid-besmettingen - er toen geen bewijs was van een oorzakelijk verband tussen de betoging en de covid-besmettingen. We zijn ontevreden met de manier waarop sommige media opiniëren in plaats van rapporteren en moeten onszelf strenge normen opleggen. Als er iets gepost wordt waarvan leden vinden dat het niet wetenschappelijk onderbouwd is, dan doen we de post weg.'\n\nOp 18 juni plaatst Gent Wake Up een bericht online over deze factcheck, die toen nog moest verschijnen, en over de reden waarom ze de post eerder offline haalden. Bij dat bericht plaatsen ze wederom de afbeelding die het onderwerp is van deze factcheck.\n\nConclusie We onderzochten de twee claims in de afbeelding. Dat er 'vooral in Gent' nieuwe covid-besmettingen zijn, is eerder onwaar. Die claim samen plaatsen met info over een betoging op 1 juni, is daarom misleidend en eerder onwaar.\n\nBRONNEN Facebook (15 juni 2020)\n\nVRT NWS (1 juni 2020)\n\nHet Nieuwsblad (1 juni 2020)\n\nHLN (1 juni 2020)\n\nROSA (2 juni 2020)\n\nSceptr (2 juni 2020)\n\nTelefonisch gesprek met Michael Bouchez (16 juni 2020)\n\nMailverkeer met Thomas Dierckens, woordvoerder van Mathias De Clercq (15 juni 2020)\n\nTelefonisch gesprek met Matto Langeraert (16 juni 2020)\n\nSciensano (18 juni 2020)\n\nMailverkeer met Wesley Van Dessel (15 t.e.m. 18 juni 2020)\n\nSciensano (18 juni 2020)\n\nTwitter (1 juni 2020)\n\nConversatie via Twitter met deelnemer manifestatie (15 t.e.m. 16 juni 2020)\n\nConversatie via Facebook Messenger met lid van Gent Wake Up (17 t.e.m. 18 juni 2020)\n\nFacebook (18 juni 2020) Alle bronnen werden laatst geraadpleegd op 19 juni 2020 tenzij anders vermeld.\n\nMeer dan 6000 mensen volgen de Facebookpagina Gent Wake Up. De beheerders van die pagina plaatsen op 13 juni een afbeelding online over een 'gedoogde betoging' die in verband wordt gebracht met 'nieuwe covid-besmettingen, vooral in Gent'. Knack begon aan een factcheck maar op 16 juni werd het bericht verwijderd. Daardoor is het bereik dat het bericht haalde, toen het nog online stond, niet meer te achterhalen. Dit is een screenshot van het verwijderde bericht.De post bevat twee feitelijke claims, telkens gestaafd met een illustratie. We onderzoeken beide zaken op hun waarheidsgehalte en bekijken ten slotte de link tussen beide.De eerste claim: '1 juni - Burgemeester gedoogt betoging 500 mensen in Gent'. Op 1 juni vond er een manifestatie plaats in Gent naar aanleiding van de dood van de zwarte Amerikaan George Floyd door politiegeweld. Onder andere VRT NWS, Het Nieuwsblad en HLN berichtten daar toen over. Die media spreken over een opkomst van 350 tot 500 mensen. Volgens de organisatoren ROSA, Blokbuster en Actief Linkse Studenten & Scholieren waren er meer dan 500 aanwezigen. De politie schat de opkomst op 400. De vraag die overblijft: gedoogde de burgemeester van Gent de betoging? We nemen contact op met de Gentse burgemeester Mathias De Clercq (Open VLD): 'De manifestatie van 1 juni was niet toegelaten, dit is op voorhand duidelijk gecommuniceerd aan de organisatoren.' Gedogen is echter een rekbaar begrip. Volgens de site Sceptr besloot de burgemeester 'uiteindelijk te laten begaan'. Volgens de organisatoren was er sprake van 'repressie tegen legitiem protest'. De feiten worden dus verschillend geïnterpreteerd.Die feiten zijn de volgende. Op voorhand was er overleg tussen de politie en de organisatoren. De manifestatie werd vóór 1 juni publiekelijk verboden door de burgemeester en de politie. Tijdens de manifestatie kregen twee leden van de organisatie een GAS-boete van 350 euro. Dat bevestigen alle betrokkenen met die we contact hadden: de organisatie, de politie en de burgemeester.De tweede claim: '13 juni - Sciensano rapporteert nieuwe covid-besmettingen, vooral in Gent'. Het wetenschappelijk instituut Sciensano rapporteert dagelijks nieuwe covid-besmettingen op zijn website. De vraag is of die besmettingen zich 'vooral in Gent' bevinden.We doen navraag bij Sciensano. 'Als we naar de incidentie per gemeente kijken van de voorbije veertien dagen, zien we dat er in en rond Gent niet uitzonderlijk veel gevallen zijn bijgekomen', zegt woordvoerder Wesley Van Dessel. 'Integendeel zelfs. Het zwaartepunt lag eerder in Limburg.'De data van het aantal nieuwe besmettingen per gemeente is publiek raadpleegbaar. De laatste weken waren er in Gent maar enkele gevallen per dag en er waren ook niet elke dag nieuwe gevallen. 'Die situatie is zeker niet uitzonderlijk voor een grote stad', zegt Van Dessel.De afbeelding van Gent Wake Up bevat ook een kaart met de besmettingen. 'Dat kaartje komt niet van Sciensano', zegt Van Dessel. 'Het lijkt ook fout te zijn.' De gegevens op de kaart zijn moeilijk leesbaar, maar het zou gaan over vijf nieuwe gevallen op 13 juni. Meer naar het oosten op het kaartje is nog een gemeente te zien met een hoger aantal. Dus ook dit kaartje bevestigt niet de these dat er 'vooral in Gent' nieuwe covid-besmettingen zijn.Door beide claims samen te plaatsen in één afbeelding lijkt er een link te zijn tussen beide stellingen. Kan de manifestatie in Gent voor meer covid-besmettingen zorgen?Politieagent Matto Langeraert was aanwezig bij de manifestatie: 'De organisatoren hadden op het plein kruisjes gezet met de nodige afstand. Daar hebben de mensen zich opgesteld, iedereen had een mondmasker aan en de actie is zeer rustig verlopen. Er zijn geen incidenten geweest. Heel de manifestatie heeft 20 à 25 minuten geduurd.'De beelden die verschenen in de media bevestigen die gang van zaken. Ook de foto in de post van Gent Wake Up toont hoe deelnemers afstand houden van elkaar. Het enige tegenvoorbeeld vinden we in het reeds aangehaalde artikel van Sceptr. Dat medium publiceert deze tweet. 'Na de manifestatie zijn mensen die elkaar kennen wel dichter gekomen als ze in dezelfde bubbel zaten', zegt organisator Michael Bouchez. Of de mensen, die op de bovenstaande foto dichter bij elkaar staan, effectief in dezelfde bubbel zaten, valt niet te achterhalen.Een deelnemer aan de manifestatie, die anoniem wenst te blijven, zegt erover: 'De meeste mensen gingen meteen naar huis, maar enkele mensen bleven wat te lang babbelen en met elkaar praten. Niet dat dat erger was dan de gemiddelde winkelstraat.''Vanuit wetenschappelijk oogpunt is het op dit moment pure speculatie om een uitspraak te doen over een eventuele link tussen de betogers en het aantal gevallen in Gent veertien dagen later', zegt Van Dessel van Sciensano . 'Zo is bijvoorbeeld niet duidelijk waar de betogers uit Gent precies vandaan kwamen. Eventuele effecten zien we op dit moment niet in de cijfers.'Van Dessel: 'Social distancing en het dragen van maskers op drukke plaatsen behoren tot de gouden tips om je te beschermen tegen het virus. Het is dus op dit moment nog altijd beter om voorzichtig te blijven, want het virus is niet verdwenen. Of de betogingen een effect zullen hebben op de cijfers, gaan we maar twee à drie weken na de feiten kunnen zien.'We vragen een reactie over de verwijderde post aan Gent Wake Up: 'We hebben beslist die post offline te halen omdat - hoewel er een correlatie bestaat tussen grote samenscholingen en covid-besmettingen - er toen geen bewijs was van een oorzakelijk verband tussen de betoging en de covid-besmettingen. We zijn ontevreden met de manier waarop sommige media opiniëren in plaats van rapporteren en moeten onszelf strenge normen opleggen. Als er iets gepost wordt waarvan leden vinden dat het niet wetenschappelijk onderbouwd is, dan doen we de post weg.' Op 18 juni plaatst Gent Wake Up een bericht online over deze factcheck, die toen nog moest verschijnen, en over de reden waarom ze de post eerder offline haalden. Bij dat bericht plaatsen ze wederom de afbeelding die het onderwerp is van deze factcheck.","Factcheck: Nee, Gentse manifestatie resulteerde niet in stijging coronabesmettingen"
5eee08756094f74679302789,https://www.standaard.be/cnt/dmf20200620_04996530,2020-06-20T10:01:19.000Z,"De Zwitserse farmareus Novartis heeft zaterdag aangekondigd de klinische studie met hydroxychloroquine voor de behandeling van covid-19-patiënten te zullen stopzetten bij een gebrek aan deelnemers.\n\nNovartis had 20 april aangekondigd een akkoord te hebben bereikt met het Amerikaanse federale voedsel- en geneesmiddelenagentschap FDA om fase drie van de klinische studies met hydroxychloroquine uit te voeren op gehospitaliseerde coronapatiënten. Met de studie zou de behandeling met het malariageneesmiddel op 440 Amerikaanse coronapatiënten worden getest. Op 15 juni hebben de Amerikaanse gezondheidsautoriteiten echter de toestemming ingetrokken voor de behandeling van covid-19 met chloroquine en hydroxychloroquine.\n\nEerder deze week had ook de Wereldgezondheidsorganisatie de proeven met hydroxychloroquine al stopgezet (lees hier). Data uit een WHO-studie en gegevens van een studie in het Verenigd Koninkrijk wijzen erop dat gehospitaliseerde patiënten geen baat hebben bij hydroxychloro­quine\n\nDe groep Novartis benadrukt nu dat de beëindiging niets zegt over de doeltreffendheid van het geneesmiddel tegen het coronavirus. Maar die doeltreffendheid is erg omstreden, om niet te zeggen onbestaande. Meer nog: het middel zou ernstige bijwerkingen hebben zoals hartritmestoornissen.\n\nGeen ander medicijn heeft in deze coronacrisis zoveel aandacht gekregen als het oude malariamedicijn hydroxychloroquine. Donald Trump verklaarde zelfs dat hij het preventief nam. Maar nu lijkt alle hoop vervlogen dat het middel ­levens van gehospitaliseerde ­covid-19-patiënten kan redden.",Novartis zet hydroxychloroquine-studie stop
5eee78f98e6b802fc3a55fc9,https://www.nieuwsblad.be/cnt/dmf20200620_04996675,2020-06-20T19:43:24.000Z,"De NBA zal de komende draft, waarin NBA-teams beloftevolle spelers kunnen aantrekken, laten doorgaan op 16 oktober. Twee dagen later begint de free agency-periode en kunnen de teams vrije spelers aantrekken. Dat melden verschillende Amerikaanse media zaterdag, zich beroepend op een nota die naar de clubs is gestuurd.\n\nDe spelers die dat willen, kunnen zich tot en met 17 augustus inschrijven voor de NBA-draft.\n\nDe data zijn niet officieel zolang er nog geen akkoord is tussen de NBA en de spelersvakbonden over het wijzigen van de collectieve onderhandelingsregels na de onderbreking van het seizoen.\n\nHet NBA-seizoen werd in maart onderbroken vanwege de coronacrisis. Het is de bedoeling dat 22 teams naar Disney World in Orlando (Florida) gaan om daar vanaf 30 juli het seizoen uit te spelen.",NBA-draft vindt plaats op 16 oktober
5eef21b6418968ff75f4b2c6,http://feeds.nieuwsblad.be/~r/nieuws/snelnieuws/~3/9kUHLJAvQgE/dmf20200621_04996721,2020-06-21T07:05:42.000Z,"Toen een 12-jarige aspirant zaterdag met een lekke band naast de weg stond in de Vlaamse Ardennen, was daar plots Julien Vermote. De 30-jarige renner van Cofidis stopte en hielp het rennertje uit de nood. “Mooi voorbeeld van hoe het wél kan!”, reageerde collega Arjen Livyns op de foto.\n\nHet beeld van de dag:\n\n12 jarige aspirant komen we tegen met een lekke band en dan geeft @julienvermote zijn binnenbandje af en helpt hij de jeugd weer verder pic.twitter.com/ukVSlwM9Fn — Sander VNieuwenhuyse (@VNieuwenhuyse) June 20, 2020\n\nVermote maakte dit seizoen na twee jaar Dimension Data de overstap naar Cofidis. Bij de Franse ploeg loopt zijn contract nadien af en voorlopig heeft hij er nog geen voor 2021. De West-Vlaming reed dit seizoen onder anderen de Ster van Bessèges, Omloop Het Nieuwsblad, Kuurne-Brussel-Kuurne en Parijs-Nice. Zijn beste uitslag was een 29ste plaats in Kuurne.",Julien Vermote is de held van de dag nadat hij 12-jarig rennertje te hulp schiet: “Mooi voorbeeld!”
5eef21b7a7f0b5a5fae18510,https://www.nieuwsblad.be/cnt/dmf20200621_04996721,2020-06-21T07:05:42.000Z,"Toen een 12-jarige aspirant zaterdag met een lekke band naast de weg stond in de Vlaamse Ardennen, was daar plots Julien Vermote. De 30-jarige renner van Cofidis stopte en hielp het rennertje uit de nood. “Mooi voorbeeld van hoe het wél kan!”, reageerde collega Arjen Livyns op de foto.\n\nHet beeld van de dag:\n\n12 jarige aspirant komen we tegen met een lekke band en dan geeft @julienvermote zijn binnenbandje af en helpt hij de jeugd weer verder pic.twitter.com/ukVSlwM9Fn — Sander VNieuwenhuyse (@VNieuwenhuyse) June 20, 2020\n\nVermote maakte dit seizoen na twee jaar Dimension Data de overstap naar Cofidis. Bij de Franse ploeg loopt zijn contract nadien af en voorlopig heeft hij er nog geen voor 2021. De West-Vlaming reed dit seizoen onder anderen de Ster van Bessèges, Omloop Het Nieuwsblad, Kuurne-Brussel-Kuurne en Parijs-Nice. Zijn beste uitslag was een 29ste plaats in Kuurne.",Julien Vermote is de held van de dag nadat hij 12-jarig rennertje te hulp schiet: “Mooi voorbeeld!”
5ef0733a6ee0e4a0df98d580,https://www.tijd.be/r/t/1/id/10234590,2020-06-22T06:31:57.000Z,"De kinderarmoede in Vlaanderen wil maar niet omlaag blijkt uit data van Kind en Gezin, ondanks eerdere beloftes om ze te halveren.\n\n14 procent van de kinderen in Vlaanderen groeit op in een gezin dat in armoede leeft. Dat leert de jaarlijkse index van Kind & Gezin.\n\nMedewerkers van die Vlaamse overheidsinstelling gaan tijdens hun contacten met families na of er signalen zijn van kansarmoede. Ze kijken naar het maandinkomen van het gezin, de opleiding van de ouder(s), het stimulatieniveau van het kind, de arbeidssituatie van de ouder(s), de huisvesting en de gezondheid. Als een gezin zwak scoort op drie of meer van de zes criteria spreken ze over een kind dat in kansarmoede leeft.\n\nDe vorige Vlaamse minister van Armoedebestrijding Liesbeth Homans (N-VA) zei in 2016 dat ze de kinderarmoede in Vlaanderen ging halveren en dat 'iedereen haar daarop mocht afrekenen'. 2019, het jaar waarover de Kind & Gezin-data gaan, is het laatste jaar van de vorige legislatuur van de Vlaamse regering.\n\nDe index van Kind & Gezin, waarover De Standaard maandag bericht, leert dat kinderarmoede in twee decennia is verdubbeld.\n\nMigratie\n\nDe cijfers kunnen niet los worden gezien van migratie. Bij gezinnen met niet-Belgische moeders is de kinderarmoede vijf keer zo hoog als bij gezinnen met Belgische moeders.\n\nTwee op de drie kinderen die in 2019 in kansarmoede opgroeiden, hadden een moeder die bij de geboorte niet de Belgische nationaliteit had. Hun risico op armoede bedraagt liefst 33 procent.\n\nDe cijfers zijn het slechtst voor kinderen met een moeder van Afrikaanse origine. 37,5 procent van de kinderen met een moeder van Noord-Afrikaanse origine groeit op in kansarmoede, voor andere Afrikaanse landen gaat dat zelfs naar bijna de helft. Kinderen met een Oost-Europese origine hebben ook nog altijd een armoederisico van 23,5 procent.\n\nIn de grotere steden is de armoede het hoogst, al daalt ze er wat. In kleinere steden en de grootstedelijke rand stijgt ze dan weer, net als op het platteland. In Antwerpen is het risico op opgroeien in armoede het grootst, in Vlaams-Brabant het kleinst.",Kinderarmoede wil maar niet dalen
5ef07340f8edadeae43cf977,https://trends.knack.be/economie/vaccinlegende-jean-stephenne-curevac-al-70-a-80-procent-kans-dat-wij-een-sterk-coronavaccin-zullen-hebben/article-longread-1612829.html,2020-06-22T07:05:06.000Z,"Als voorzitter van de Duitse vaccinontwikkelaar CureVac is Jean Stéphenne volop betrokken bij de strijd tegen covid-19. De ex-topman van de marktleider GSK Vaccines is steeds optimistischer over een vaccin.\n\nWeinigen kennen de wereld van de vaccins zo goed als baron Jean Stéphenne. Niet alleen bouwde het icoon van het Waalse bedrijfsleven GSK vanuit Waals-Brabant uit tot dé referentie in vaccins. Hij was ook de architect van het sociaaleconomische marshallplan dat het Waalse bedrijfsleven weer op de kaart zette, was tevens voorzitter van de Waalse werkgeversfederatie UWE, en trok als volleerde diplomaat achter de schermen mee aan politieke touwtjes.\n\n...\n\nWeinigen kennen de wereld van de vaccins zo goed als baron Jean Stéphenne. Niet alleen bouwde het icoon van het Waalse bedrijfsleven GSK vanuit Waals-Brabant uit tot dé referentie in vaccins. Hij was ook de architect van het sociaaleconomische marshallplan dat het Waalse bedrijfsleven weer op de kaart zette, was tevens voorzitter van de Waalse werkgeversfederatie UWE, en trok als volleerde diplomaat achter de schermen mee aan politieke touwtjes. Geen wonder dus dat het Duitse CureVac Stéphenne in april benoemde tot voorzitter. CureVac was toen plots wereldnieuws geworden omdat naar verluidt de Amerikaanse president Donald Trump CureVac exclusief voor de Amerikaanse markt een vaccin wilde laten ontwikkelen. Het ontketende de vrees voor zogenaamd vaccinnationalisme, waarbij regio's of landen er alles aan zouden doen om eerst zichzelf van een vaccin tegen covid-19 te bedienen. CureVac ontkende het nieuws over de inmenging door Trump, hoewel het bedrijf wel zijn CEO de laan uitstuurde. Curevac vertoeft sinds de benoeming van de 70-jarige Stéphenne in rustiger vaarwater en focust sindsdien volop op de ontwikkeling van een vaccin tegen covid-19. CureVac doet dat op basis van zogenaamd mRNA (of boodschapper-RNA), een van de technologieën die worden ingezet om een vaccin te creëren. Daarbij wordt een stukje van de genetische code van het virus ingespoten, dat als een boodschapper in het bloed het immuunsysteem tot actie aanzet. Ook het Amerikaanse biotechbedrijf Moderna ontwikkelt een covid-19-vaccin op basis van mRNA. Alleen trekt Moderna de meeste aandacht, omdat het het verst gevorderd is met die technologie. Dat deert Stéphenne allerminst, zegt de captain of industry in Trends. Integendeel. De ontwikkelingen bij Moderna zorgen voor een boost van het vertrouwen bij CureVac, net als een recente kapitaalinjectie van 300 miljoen euro door de Duitse overheid. Die kreeg in ruil daarvoor een belang van 23 procent in het bedrijf dat grotendeels in handen blijft van de Duitse miljardair Dietmar Hopp, oprichter van het softwarebedrijf SAP. Eerder investeerde de Europese Commissie al 80 miljoen euro in CureVac, wat toen werd beschouwd als Europa's defensieve antwoord op de interesse van Trump. Bovendien kreeg CureVac vorige week de toelating van de federale overheid om te starten met klinische studies van het vaccin op mensen. De resultaten van die eerste studies, die in Duitsland en in België worden uitgevoerd, worden in het najaar verwacht. Maar dan kan het allemaal razendsnel gaan, stelt Stéphenne.Hoeveel vertrouwen hebt u erin?JEAN STEPHENNE. ""Moncef Slaoui (de voormalige voorzitter van Moderna en de opvolger van Stéphenne als baas van de vaccindivisie van GSK, die vorige maand de topadviseur van Trump werd voor diens Operation Warp Speed om snel een covid-19-vaccin te ontwikkelen, nvdr) heeft gezegd aan president Trump dat hij op basis van de resultaten die hij heeft gezien, kan garanderen dat Moderna voor eind dit jaar een vaccin tegen covid-19 zal hebben. Dat wil zeggen dat hij de details van die resultaten heeft gezien. Dat geeft ons vertrouwen omdat dat dat aantoont dat de mRNA-techniek werkt. Het wil meer bepaald zeggen dat de immuunreactie, dus de capaciteit om het virus te neutraliseren, die we bij muizen en ratten hebben gezien, wordt bevestigd bij mensen. Alleen hebben wij een achterstand van drie maanden op Moderna.""Dat maakt u niet nerveus?STEPHENNE. ""Neen. De resultaten van Moderna zullen ons helpen. Ze valideren onze technologische benadering, en bovendien hebben wij zeer goede indicaties dat onze technologie superieur is op het niveau van de dosissen. Moderna test met dosissen van 25, 50 en 100 microgram, wij met dosissen van 2 en 10 microgram, wat betekent dat onze productiecapaciteit groter zal zijn en wij daardoor dus een competitief voordeel hebben. We zullen de komende maanden zien of we gelijk hebben. Maar alle data maken me alleszins optimistisch.""STEPHENNE. ""Ik weet uit ervaring dat vaccins zelden mislukken op het gebied van veiligheid, zoals dat vaak het geval is bij geneesmiddelen. Op basis van resultaten en data bij Moderna en bij CureVac schat ik de kans dat wij met Curevac een sterk vaccin zullen hebben nu al op 70 à 80 procent. Als we eind augustus de resultaten zullen gezien hebben van onze tests op mensen, zal ik ongetwijfeld nog optimistischer zijn en zal dat percentage nog stijgen.""STEPHENNE. (Ontwijkend) ""We zien wel wat financieel moet gebeuren. We voeren belangrijke discussies met de Duitse overheid en met Europa.""STEPHENNE. ""Het vaccin dat werd ontwikkeld door de universiteit van Oxford, is het verst gevorderd. Zij hebben een akkoord met AstraZeneca, dat het verder zal ontwikkelen, financieren en produceren. Hun benadering ligt dicht bij die van Johnson & Johnson. Zij maken allebei gebruik van een ander genetisch gemanipuleerd, onklaar gemaakt virus. Dat is de drager voor een stukje DNA van covid-19, een soort koerier. Het lichaam herkent dat genetisch pakketje als covid-19 en maakt antilichamen aan. En dan is er nog een andere benadering, van onder meer van GSK en Sanofi die daarvoor samenwerken. Bij hun technologie wordt een stukje eiwit van het virus samen met een adjuvans (een stof die aan het vaccin wordt toegevoegd om de immuunrespons te stimuleren, nvdr) geïnjecteerd in het lichaam. Er zijn dus meerdere manieren om de immuunreactie uit te lokken.""STEPHENNE. ""Die van een eiwit plus adjuvans. Die kennen we al vele jaren. GSK heeft daarmee bijvoorbeeld zijn vaccin tegen gordelroos (zona) ontwikkeld. Ze is heel efficiënt. Alleen is met die technologie een veel lagere productie mogelijk. Daarin heeft mRNA het voordeel. Met de technologie van Oxford University en Johnson & Johnson kunnen ook vele miljoenen dosissen worden geproduceerd. Maar dat ze daarmee een even sterke immuunreactie kunnen uitlokken, is nog niet bewezen. Ik heb die technologie zelf getest voor malaria, toen ik nog voor GSK werkte. We hebben toen niet dezelfde resultaten verkregen die we hadden in de methode met adjuvans. We zien wel.""STEPHENNE. ""Precies. Ik hou niet van het woord oorlog, of concurrentie, voor vaccins. Ik ben trouwens heel trots te zien dat veel mensen die ik opgeleid heb, nu in bedrijven zitten die concurrenten zijn. België was een kweekvijver en had het beste onderzoeksteam ter wereld voor vaccins.""STEPHENNE. ""Kijk, de Verenigde Staten hebben 1 miljard dollar geïnjecteerd in het coronavaccinprogramma van Johnson & Johnson, ongeveer een half miljard in Moderna, en een fors bedrag in een ander biotechbedrijf, Novavax. Dat wil zeggen dat de Amerikaanse regering heel actief de ontwikkeling van vaccins versnelt. In Europa spraken wij met de Duitse overheid en met de Europese Commissie om te zien welke middelen zij ter beschikking stellen van bedrijven om de ontwikkeling van hun vaccin te versnellen en aan risicoproductie te doen. Daarmee bedoel ik dat bedrijven zoals het onze al mogen starten met de productie van het vaccin vooraleer alle klinische studieresultaten bekend zijn. Dat is de Amerikaanse aanpak. Daarom vragen wij of wij daar ook al in augustus mee kunnen starten en zo een voorraad kunnen opbouwen. Als je die etappes één na één doet, zit je al meteen eind 2021. Door het parallel te doen, kan CureVac, afhankelijk van de dosis mRNA, voor eind dit jaar al enkele tientallen miljoenen tot 100 miljoen dosissen vaccin klaar hebben.""We moeten uiteraard eerst wel zeker zijn dat het vaccin een zeer sterke immuniteitsreactie veroorzaakt bij ouderen. Daar werken mensen als professor Geert Leroux-Roels aan de UGent aan. Hij heeft al eerder gewerkt met GSK om zijn adjuvans op punt te stellen. We hebben rond hem de beste immunologen in België verzameld in een taskforce om ons te helpen om de beste immunologische klinische tests te doen. Dat is dankzij de kennis die GSK de voorbije twintig jaar in België gecreëerd heeft en die uniek is.""STEPHENNE. ""Normaal gezien zullen we eind dit jaar al enkele duizenden mensen gevaccineerd hebben. We spreken met de Europese autoriteiten over een voorwaardelijke goedkeuring. Gezien het hogere risico voor bejaarden of patiënten met chronische ziekten, zullen autoriteiten wellicht besluiten om het risico te nemen om al te vaccineren zonder grote klinische studie. De mortaliteit is zo hoog, 10 à 15 procent, in die leeftijdscategorie dat het ethisch onaanvaardbaar is om met een controlegroep te werken die een placebo toegediend krijgt, die we dan enkele maanden observeren. We moeten een andere manier vinden om de doeltreffendheid te bewijzen, bijvoorbeeld door naar een hard getroffen land als Brazilië te trekken om een deel van de bevolking te bestuderen.""STEPHENNE. ""Onze derde fabriek zal klaar zijn om te produceren vanaf augustus, en een vierde fabriek wordt momenteel gebouwd. Maar wij staan open voor partnerschappen. Zo zal CureVac niet zelf de ampullen vullen en verpakken. Er zijn bedrijven die dat aanbieden.""STEPHENNE. ""Wij sluiten zeker niet uit dat we zullen samenwerken met een of ander bedrijf dat ervaring heeft met vaccins. Het moet wel een partij zijn die volledig aan ons toegewijd is, en die samenwerking als een topprioriteit ziet. GSK heeft al een deal met Sanofi. Als wij met hen aan tafel zouden zitten, moeten we er zeker van zijn dat ze ons niet als een vluchtweg zien. Maar als zou blijken dat CureVac de beste technologie heeft, kunnen grote samenwerkingen om ervoor te zorgen dat we zo snel mogelijk wereldwijd kunnen leveren. Alles is mogelijk, en over alles kan worden onderhandeld.""STEPHENNE. ""GSK Vaccines heeft fabrieken in diverse Europese netwerken, maar even goed in Singapore of China. Zelfs als de VS zeggen 'America first', zullen de grote farmamultinationals met al hun fabrieken in al die landen niet uitsluitend het Amerikaanse continent bedienen. Wij als Duits bedrijf, gevestigd in Duitsland, gaan ons niet op de Amerikaanse markt lanceren, want daar is al te veel concurrentie. We willen wel de rest van de wereld bedienen. Ik hoop zelfs dat we een akkoord kunnen sluiten met de Europese Commissie om te bepalen dat de eerste dosissen die wij gaan produceren, verdeeld zullen worden over Europa. Voor de pandemische griep zijn in het verleden zulke akkoorden gesloten. Al is het mogelijk dat Bill Gates, die geld heeft gepompt in CureVac, ook zal vragen om een bepaald percentage elders te verdelen. Maar goed, dat wordt het onderwerp van politieke discussies.""STEPHENNE. ""Ik vind het spijtig dat de VS veel sneller dan Europa beslissingen hebben genomen. Jammer toch dat het in Europa zo moeilijk is om snel te beslissen. Ik was voortdurend in telefonisch contact met de Europese Commissie en de Duitse overheid, en toch gingen al snel enkele weken verloren. Gelukkig konden we intussen rekenen op financiële steun van Bill Gates. Europa moet zich realiseren dat de tijd vliegt. De volgende beslissing is of we in augustus risicoproductie gaan doen. Dat moeten we nu snel weten, want we moeten ons daarvoor organiseren en dat kost handenvol geld.""STEPHENNE. ""Ik maak de vergelijking met de gezichtsmaskers tegen covid-19 die in China werden en worden gemaakt. Ik heb met China gewerkt, want dat is een onderwerp waar mijn firma BePharBel mee te maken had. Wel, ik kan u zeggen dat het heel moeilijk was om er van een goede kwaliteit te krijgen, en er was het probleem van gewicht, figuurlijk gesproken. Als de VS maskers kopen voor 350 of 400 miljoen inwoners, of Frankrijk dat doet voor al zijn inwoners, welk gewicht kunnen wij dan als Vlaanderen, Wallonië of België met onze bestellingen in de schaal leggen? Geen. Als ik een Chinese producent zou zijn, neem ik toch eerst die grote bestelling van de VS. Dat is toch logisch? Ik vind het spijtig dat dit niet Europees gecoördineerd werd, zodat we iets te betekenen hadden in China. Daarom ben ik blij dat Peter Piot, een grote meneer in infectieziekten, Europees Commissievoorzitter Ursula von der Leyen zal adviseren voor de vaccins.""STEPHENNE. ""We zijn zeer afhankelijk geworden van China voor vitale noden. Dat is het resultaat van excessief kapitalisme. Iedereen wil het goedkoopst aankopen, en daardoor is iedereen vergeten om zijn logistiek en supplychain veilig te stellen. En dus geraak je, zoals Europa, in de problemen. Zo weten we dat 85 procent van de actieve substanties van generische geneesmiddelen worden geproduceerd in India en China. De enige uitzondering is allicht Sandoz, dat nog in Zwitserland produceert. We moeten opnieuw opleggen dat er minimumvoorraden worden aangelegd voor actieve stoffen voor geneesmiddelen, om de supplychain veilig te stellen en ervoor te zorgen dat we niet in catastrofale situaties komen, waarin cruciale geneesmiddelen niet meer beschikbaar zijn.""",Vaccinlegende Jean Stéphenne (CureVac): 'Al 70 à 80 procent kans dat wij een sterk coronavaccin zullen hebben'
5ef07341aa3ba2bd08f60626,https://www.knack.be/nieuws/gezondheid/mantelzorg-als-waardig-alternatief-voor-professionele-zorg-neem-mantelzorgers-dan-niet-voor-lief/article-opinion-1612759.html,2020-06-22T02:26:06.000Z,"'Deze Dag van de Mantelzorg werd met feestelijke bombarie aangekondigd', schrijft sociologe Ilse Govers. 'Maar wat hebben we eigenlijk te vieren? Facturen betalen zich niet met applaus en bossen bloemen genezen geen burn-outs. Mantelzorgers hebben andere noden.'\n\nDoor afstel of uitstel van zorg tijdens de corona-crisis meent een op de vijf patiënten dat zijn gezondheidstoestand is verslechterd. Onderzoeker Jeroen Luyten(KU Leuven) spreekt van een mogelijke tweede gezondheidscrisis door de uitgestelde zorg. Economen voorspellen een nieuwe economische crisis. Vervelende vooruitzichten en het uitgelezen moment om terug te blikken op de organisatie van zorg tijdens de vorige economische crisis.\n\nDe vergrijzing van de bevolking veroorzaakte al eerder een groei in zorgbehoeften. Tegelijkertijd waren minder jonge mensen beschikbaar om zorg te verlenen en het groeiende benodigde budget voor langdurige zorg te financieren. Ondanks de stijging van de zorgvraag, bezuinigden Europese overheden op de zorgsector als gevolg van de economische crisis die in 2008 uitbrak - die overigens gepaard ging met een verslechterende volksgezondheid. Naar aanleiding van de bezuinigingen, voerden zorgsectoren noodgedwongen veranderingen door en daarop volgend daalde het gebruik van gezondheidszorg. Als gevolg kampten meer mensen met onvervulde zorgbehoeften, een probleem dat volgens de Europese Unie opgevangen kon worden met informele zorg - ook wel mantelzorg genoemd.\n\nMantelzorg als waardig alternatief voor professionele zorg? Neem mantelzorgers dan niet voor lief.\n\nVermaatschappelijking van de zorg\n\nDe boodschap was dus: wees solidair. Het gaat hier niet om vrijblijvende liefdadigheid. De vermaatschappelijking van de zorg is de noodlottige realiteit die ontstaat door tekortkomingen in het welvaartssysteem. Met mooie woorden wordt een morele plicht opgelegd.\n\nIn Europa staat Vlaanderen op de achtste plek in het verlenen van mantelzorg. Één op de vijf Vlamingen verleent wekelijks gemiddeld bijna tien uur mantelzorg. Samen vervangen zij 121.000 voltijdse jobs. Daarnaast zijn er nog talloze vrijwilligers actief in woonzorgcentra en bij zorgvragers thuis. De hulp bij dagelijkse activiteiten en het overnemen van zorgtaken kan jaren duren. De gemiddelde mantelzorger is al zes jaar bezig en één op vijf helpt al langer dan tien jaar.\n\nMantelzorg kan een vervanger zijn voor bepaalde vormen van professionele (thuis)zorg. De kwaliteit van informele zorg is echter niet altijd voldoende om professionele zorg te vervangen. Informele zorgverleners zoals familie, vrienden en buren, worden geacht steeds meer gecompliceerde verpleegkundige zorgtaken op zich te nemen, maar het resultaat daarvan is dubieus wanneer de zorg kennis en kunde vereist. Mantelzorg is op lange termijn vooral effectief bij kleine zorgbehoeften waarvoor geen scholing vereist is.\n\nIn een beleid dat stelt dat mantelzorg professionele zorg kan vervangen om zorgkosten te drukken, dient rekening gehouden te worden met de doeltreffendheid ervan. Bij gebrek aan specifieke kunde kunnen zorgbehoeften onvervuld blijven.\n\nLiefde en geweten\n\nMantelzorgers zeggen de taken in eerste plaats op zich te nemen uit liefde, maar het levert hen ook angsten op en soms zelfs burn-outs en financiële stress. Twee op de drie mantelzorgers maakt extra financiële kosten omwille van de zorg en 41 procent van hen voelt zich (zeer) financieel belast. De erkenning van mantelzorgers met een statuut, zoals ingevoerd in oktober, helpt mantelzorgers betaald werk en de zorg te combineren. Ze kunnen een beroep doen op verlof voor medische bijstand.\n\nOverigens verschillen de financiële vergoedingen waarop mantelzorgers aanspraak kunnen maken nog altijd per gemeente en een deel van de gemeenten voorziet geen tegemoetkomingen. Tegelijk worden de voorwaarden voor het verkrijgen van een gemeentelijke mantelzorgpremiesteeds strenger, waardoor steeds minder mantelzorgers deze ook daadwerkelijk ontvangen.\n\nLiefde is niet de enige drijfveer voor mantelzorgers. Voor 45 procent van de mantelzorgers is het een gewetenskwestie, blijkt uit een enquête van mantelzorgnetwerk Ma-zo. Door mantelzorgtaken te vervullen, vermijden ze schuldgevoel. Kortom, wie een goede burger wil zijn, zorgt voor de medemens. Om dit discours te vormen, maakt de overheid gebruik van ethopolitiek: de verschuiving van de focus op formeel burgerschap - wat gebaseerd is op rechten en plichten die zijn vastgelegd - naar moreel burgerschap: meer eigen verantwoordelijkheid en autonomie met een discours dataanwijst hoe degoede burger zich gedraagt. De goede burger wordt mantelzorger, als de omgeving dat vraagt, en zou zich schamen als die dit niet zou doen. De goede burger mag rekenen op begrip en wederkerigheid. De burger die geen mantelzorg verleent, terwijl een naaste dit wel nodig heeft, hoort zich volgens dit discours te schamen.\n\nWat hebben we eigenlijk te vieren? Facturen betalen zich niet met applaus en bossen bloemen genezen geen burn-outs.\n\nDankzij de ethopolitiek is burgerschap iets geworden dat bijna verdiend moet worden. Burgerschap wordt gebruikt als een bestuurstechniek, zoals Foucault dit beschrijft in zijn werk Governmentality. Mensen worden gedisciplineerd om te handelen vanuit het discours. Niet alleen de overheid bepaalt of we dit goed doen, ook instituten en andere burgers hebben een mening die overeenkomt met het discours. Met deze drukkende mening wordt macht uitgeoefend, wat wordt gepresenteerd als common sense.\n\nHoewel veel mensen het prettig vinden om door iemand die ze vertrouwen verzorgd en geholpen te worden en drie op de vier senioren zo lang mogelijk thuis verzorgd willen worden, is mantelzorg niet altijd een keuze. In de voor veel mensen ontoegankelijke zorgsector is er onvoldoende plek voor alle zorgvragers en is de zorg ook niet langer betaalbaar voor iedereen die het nodig heeft. Zo verving mantelzorg in 2016 maar liefst 71.000 rusthuisbedden, terwijl Vlaanderen op dat moment 75.000 rusthuisbedden telde. Het lijkt alsof mantelzorg een keuze is, maar dat is een illusie wanneer er geen alternatief is.\n\nSpagaat\n\nDe rol van mantelzorger brengt uitdagingen met zich mee. De grootste groep intensieve mantelzorgers is tussen de 45 tot 64 jaar. Mantelzorgers uit deze groep belanden al eens in een spagaat. Enerzijds wordt van hen verwacht zorg te dragen voor hun (hoog)bejaarde ouders, anderzijds functioneren zij als oppas voor de kleinkinderen. Tegelijkertijd zijn het in Vlaanderen vooral de 60-plussers die vrijwilligerswerk doen. Daarnaast combineert 46 procent van de Vlaamse mantelzorgers deze solidariteit met een betaalde job. Daarbovenop heeft de lockdown bij mantelzorgers voor extra stress en uitdagingen gezorgd. Naast de bestaande taken, kregen mantelzorgers te maken met overheidsrichtlijnen, nieuwe hygiënemaatregelen en soms met extra zorgtaken om meer familie of buren te ondersteunen.\n\nDe meerderheid van de mantelzorgers is vrouw. Vrouwen zijn tevens de groep die het minst financieel onafhankelijk zijn en vaker onbetaald, ondergewaardeerd werk verzetten, zoals het huishouden, vrijwilligerswerk en pleegzorg. Ze hebben minder vrije tijd dan mannen. Waar informatie over mantelzorg te vinden is - of het nu van de overheid of een zorgverzekeraar is - staan vooral foto's van vrouwen die zorg dragen voor naasten.\n\nHet discours om mantelzorg te normaliseren is niet inclusief, waardoor vrouwen nog meer verwachtingen van onbetaald werk voor de kiezen krijgen. Tegelijkertijd hebben kinderen, jongeren, ouderen en mensen met een migratieachtergrond amper een plek in de beeldvorming rond mantelzorg. Dit zijn tevens doelgroepen die moeilijker te bereiken zijn en die zich misschien niet altijd identificeren als mantelzorger, terwijl ze hetzelfde belangrijke werk verzetten.\n\nHet discours om mantelzorg te normaliseren is niet inclusief, waardoor vrouwen nog meer verwachtingen van onbetaald werk voor de kiezen krijgen.\n\nDe zorgvragers die uit noodzaak een beroep op hun naasten doen en wie de toegang tot zorg ontzegd is, zijn doorgaans niet de rijkste mensen. Bovendien hebben mensen in armoede meer kans om (chronisch) ziek te worden. Het is bekend dat het netwerk van mensen met een kleine portemonnee meestal bestaat uit andere mensen die het niet breed hebben. Daarbij kan mantelzorg tijd voor betaald werk innemen, wat het inkomen van de mantelzorger doet slinken.\n\nHet structureel klaarstaan voor een ander kan veel tijd vergen en dat oefent financiële, mentale en fysieke druk uit op de mantelzorger. 40 procent van de mantelzorgers vreest het mentaal niet meer te kunnen opbrengen. 38 procent is bang om er fysiek aan onderdoor te gaan en 52 procent vreest zelf ziek of hulpbehoevend te worden.\n\nAangezien de Europese Unie, OECD en WHO toegankelijke gezondheidszorg nastreven en niettemin omdat het een mensenrecht is, dienen overheden de gezondheidszorg niet verder in te perken. Als de overheid mantelzorg als waardig alternatief ziet voor professionele zorg, kan ze mantelzorgers niet voor lief nemen en is er behoefte aan gedegen faciliteiten. Als beleidsmakers mantelzorg als de oplossing zien voor haar eigen tekorten, dient ze het op z'n minst voor iedereen mogelijk te maken om mantelzorg te kunnen verlenen en mag dit geen financiële, fysieke of mentale druk opleveren. De huidige aanpak levert vooral extra zorgen op. Daar wordt niemand beter van, zeker niet met een nieuwe crisis voor de deur.\n\nDoor afstel of uitstel van zorg tijdens de corona-crisis meent een op de vijf patiënten dat zijn gezondheidstoestand is verslechterd. Onderzoeker Jeroen Luyten(KU Leuven) spreekt van een mogelijke tweede gezondheidscrisis door de uitgestelde zorg. Economen voorspellen een nieuwe economische crisis. Vervelende vooruitzichten en het uitgelezen moment om terug te blikken op de organisatie van zorg tijdens de vorige economische crisis. De vergrijzing van de bevolking veroorzaakte al eerder een groei in zorgbehoeften. Tegelijkertijd waren minder jonge mensen beschikbaar om zorg te verlenen en het groeiende benodigde budget voor langdurige zorg te financieren. Ondanks de stijging van de zorgvraag, bezuinigden Europese overheden op de zorgsector als gevolg van de economische crisis die in 2008 uitbrak - die overigens gepaard ging met een verslechterende volksgezondheid. Naar aanleiding van de bezuinigingen, voerden zorgsectoren noodgedwongen veranderingen door en daarop volgend daalde het gebruik van gezondheidszorg. Als gevolg kampten meer mensen met onvervulde zorgbehoeften, een probleem dat volgens de Europese Unie opgevangen kon worden met informele zorg - ook wel mantelzorg genoemd.De boodschap was dus: wees solidair. Het gaat hier niet om vrijblijvende liefdadigheid. De vermaatschappelijking van de zorg is de noodlottige realiteit die ontstaat door tekortkomingen in het welvaartssysteem. Met mooie woorden wordt een morele plicht opgelegd.In Europa staat Vlaanderen op de achtste plek in het verlenen van mantelzorg. Één op de vijf Vlamingen verleent wekelijks gemiddeld bijna tien uur mantelzorg. Samen vervangen zij 121.000 voltijdse jobs. Daarnaast zijn er nog talloze vrijwilligers actief in woonzorgcentra en bij zorgvragers thuis. De hulp bij dagelijkse activiteiten en het overnemen van zorgtaken kan jaren duren. De gemiddelde mantelzorger is al zes jaar bezig en één op vijf helpt al langer dan tien jaar.Mantelzorg kan een vervanger zijn voor bepaalde vormen van professionele (thuis)zorg. De kwaliteit van informele zorg is echter niet altijd voldoende om professionele zorg te vervangen. Informele zorgverleners zoals familie, vrienden en buren, worden geacht steeds meer gecompliceerde verpleegkundige zorgtaken op zich te nemen, maar het resultaat daarvan is dubieus wanneer de zorg kennis en kunde vereist. Mantelzorg is op lange termijn vooral effectief bij kleine zorgbehoeften waarvoor geen scholing vereist is. In een beleid dat stelt dat mantelzorg professionele zorg kan vervangen om zorgkosten te drukken, dient rekening gehouden te worden met de doeltreffendheid ervan. Bij gebrek aan specifieke kunde kunnen zorgbehoeften onvervuld blijven. Mantelzorgers zeggen de taken in eerste plaats op zich te nemen uit liefde, maar het levert hen ook angsten op en soms zelfs burn-outs en financiële stress. Twee op de drie mantelzorgers maakt extra financiële kosten omwille van de zorg en 41 procent van hen voelt zich (zeer) financieel belast. De erkenning van mantelzorgers met een statuut, zoals ingevoerd in oktober, helpt mantelzorgers betaald werk en de zorg te combineren. Ze kunnen een beroep doen op verlof voor medische bijstand. Overigens verschillen de financiële vergoedingen waarop mantelzorgers aanspraak kunnen maken nog altijd per gemeente en een deel van de gemeenten voorziet geen tegemoetkomingen. Tegelijk worden de voorwaarden voor het verkrijgen van een gemeentelijke mantelzorgpremiesteeds strenger, waardoor steeds minder mantelzorgers deze ook daadwerkelijk ontvangen. Liefde is niet de enige drijfveer voor mantelzorgers. Voor 45 procent van de mantelzorgers is het een gewetenskwestie, blijkt uit een enquête van mantelzorgnetwerk Ma-zo. Door mantelzorgtaken te vervullen, vermijden ze schuldgevoel. Kortom, wie een goede burger wil zijn, zorgt voor de medemens. Om dit discours te vormen, maakt de overheid gebruik van ethopolitiek: de verschuiving van de focus op formeel burgerschap - wat gebaseerd is op rechten en plichten die zijn vastgelegd - naar moreel burgerschap: meer eigen verantwoordelijkheid en autonomie met een discours dataanwijst hoe degoede burger zich gedraagt. De goede burger wordt mantelzorger, als de omgeving dat vraagt, en zou zich schamen als die dit niet zou doen. De goede burger mag rekenen op begrip en wederkerigheid. De burger die geen mantelzorg verleent, terwijl een naaste dit wel nodig heeft, hoort zich volgens dit discours te schamen.Dankzij de ethopolitiek is burgerschap iets geworden dat bijna verdiend moet worden. Burgerschap wordt gebruikt als een bestuurstechniek, zoals Foucault dit beschrijft in zijn werk Governmentality. Mensen worden gedisciplineerd om te handelen vanuit het discours. Niet alleen de overheid bepaalt of we dit goed doen, ook instituten en andere burgers hebben een mening die overeenkomt met het discours. Met deze drukkende mening wordt macht uitgeoefend, wat wordt gepresenteerd als common sense. Hoewel veel mensen het prettig vinden om door iemand die ze vertrouwen verzorgd en geholpen te worden en drie op de vier senioren zo lang mogelijk thuis verzorgd willen worden, is mantelzorg niet altijd een keuze. In de voor veel mensen ontoegankelijke zorgsector is er onvoldoende plek voor alle zorgvragers en is de zorg ook niet langer betaalbaar voor iedereen die het nodig heeft. Zo verving mantelzorg in 2016 maar liefst 71.000 rusthuisbedden, terwijl Vlaanderen op dat moment 75.000 rusthuisbedden telde. Het lijkt alsof mantelzorg een keuze is, maar dat is een illusie wanneer er geen alternatief is.De rol van mantelzorger brengt uitdagingen met zich mee. De grootste groep intensieve mantelzorgers is tussen de 45 tot 64 jaar. Mantelzorgers uit deze groep belanden al eens in een spagaat. Enerzijds wordt van hen verwacht zorg te dragen voor hun (hoog)bejaarde ouders, anderzijds functioneren zij als oppas voor de kleinkinderen. Tegelijkertijd zijn het in Vlaanderen vooral de 60-plussers die vrijwilligerswerk doen. Daarnaast combineert 46 procent van de Vlaamse mantelzorgers deze solidariteit met een betaalde job. Daarbovenop heeft de lockdown bij mantelzorgers voor extra stress en uitdagingen gezorgd. Naast de bestaande taken, kregen mantelzorgers te maken met overheidsrichtlijnen, nieuwe hygiënemaatregelen en soms met extra zorgtaken om meer familie of buren te ondersteunen. De meerderheid van de mantelzorgers is vrouw. Vrouwen zijn tevens de groep die het minst financieel onafhankelijk zijn en vaker onbetaald, ondergewaardeerd werk verzetten, zoals het huishouden, vrijwilligerswerk en pleegzorg. Ze hebben minder vrije tijd dan mannen. Waar informatie over mantelzorg te vinden is - of het nu van de overheid of een zorgverzekeraar is - staan vooral foto's van vrouwen die zorg dragen voor naasten. Het discours om mantelzorg te normaliseren is niet inclusief, waardoor vrouwen nog meer verwachtingen van onbetaald werk voor de kiezen krijgen. Tegelijkertijd hebben kinderen, jongeren, ouderen en mensen met een migratieachtergrond amper een plek in de beeldvorming rond mantelzorg. Dit zijn tevens doelgroepen die moeilijker te bereiken zijn en die zich misschien niet altijd identificeren als mantelzorger, terwijl ze hetzelfde belangrijke werk verzetten.De zorgvragers die uit noodzaak een beroep op hun naasten doen en wie de toegang tot zorg ontzegd is, zijn doorgaans niet de rijkste mensen. Bovendien hebben mensen in armoede meer kans om (chronisch) ziek te worden. Het is bekend dat het netwerk van mensen met een kleine portemonnee meestal bestaat uit andere mensen die het niet breed hebben. Daarbij kan mantelzorg tijd voor betaald werk innemen, wat het inkomen van de mantelzorger doet slinken. Het structureel klaarstaan voor een ander kan veel tijd vergen en dat oefent financiële, mentale en fysieke druk uit op de mantelzorger. 40 procent van de mantelzorgers vreest het mentaal niet meer te kunnen opbrengen. 38 procent is bang om er fysiek aan onderdoor te gaan en 52 procent vreest zelf ziek of hulpbehoevend te worden. Aangezien de Europese Unie, OECD en WHO toegankelijke gezondheidszorg nastreven en niettemin omdat het een mensenrecht is, dienen overheden de gezondheidszorg niet verder in te perken. Als de overheid mantelzorg als waardig alternatief ziet voor professionele zorg, kan ze mantelzorgers niet voor lief nemen en is er behoefte aan gedegen faciliteiten. Als beleidsmakers mantelzorg als de oplossing zien voor haar eigen tekorten, dient ze het op z'n minst voor iedereen mogelijk te maken om mantelzorg te kunnen verlenen en mag dit geen financiële, fysieke of mentale druk opleveren. De huidige aanpak levert vooral extra zorgen op. Daar wordt niemand beter van, zeker niet met een nieuwe crisis voor de deur.",'Mantelzorg als waardig alternatief voor professionele zorg? Neem mantelzorgers dan niet voor lief'
5ef0ab7a00c12123ce57d9eb,https://www.gva.be/cnt/dmf20200622_04997531/staking-bij-de-zoo-en-planckendael-voorlopig-afgewend,2020-06-22T10:57:47.000Z,"Antwerpen / Mechelen - Het personeel van de Antwerpse Zoo en Planckendael gaat voorlopig niet over tot staking naar aanleiding van de aangekondigde 24 ontslagen omwille van de coronacrisis. Dat is maandag beslist na een ondernemingsraad. Volgens het vakbondsfront is er alsnog sprake van “een voorzichtige opstart van sociaal overleg”.\n\nVorige week hielden tientallen personeelsleden van de overkoepelende KMDA nog een symbolische protestactie tegen de ontslagen. Ze eisten overleg over eventuele alternatieven en over de verdere toekomst van de dierentuinen, maar de directie zou dat hebben geweigerd. De vakbonden waarschuwden dat er mogelijk een staking zou uitbreken na de ondernemingsraad van maandag, maar zo ver komt het dus voorlopig niet.\n\n“Ik zou het een voorzichtige opstart van het sociaal overleg willen noemen”, reageert Steve Rosseel van de christelijke vakbond. “Er zijn twee data geprikt waarop er vragen en antwoorden mogelijk zullen zijn. Men is bereid om samen met ons alternatieven voor de ontslagen te onderzoeken. We verwachten ook meer duidelijkheid over de jobzekerheid in de verdere toekomst. In ieder geval lijkt men het signaal van het personeel van vorige week begrepen te hebben. Heel wat abonnees waren het personeel trouwens vanochtend ook nog een hart onder de riem komen steken voor aanvang van de ondernemingsraad.”\n\nVolgens de KMDA zijn er maatregelen nodig om de continuïteit van de Zoo en Planckendael te garanderen na het enorme omzetverlies van de voorbije maanden. Bovendien betekent de recente heropening nog niet het einde van de crisis bij de dierentuinen, aangezien de coronamaatregelen er onder meer voor zorgen dat er slechts een beperkt aantal bezoekers tegelijkertijd in de dierentuinen mag worden toegelaten.",Staking bij de Zoo en Planckendael voorlopig afgewend
5ef0ab7b4590e0a0eb0dddbb,https://www.tijd.be/r/t/1/id/10234647,2020-06-22T12:42:55.000Z,"De Europese Commissie heeft maandag groen licht gegeven voor een Vlaams steunpakket van 21 miljoen euro. De Vlaamse overheid wil bedrijven daarmee aanmoedigen om onder meer medisch materiaal in de strijd tegen het coronavirus te vervaardigen.\n\nVlaanderen wil met subsidies ondernemingen aansporen om hun activiteiten te heroriënteren naar bepaalde producten die essentieel zijn in de aanpak van de coronacrisis. Het gaat onder meer om vaccins, medische uitrusting, ontsmettingsmiddelen en data-inzameling en -verwerking. De Commissie acht de steun in overeenstemming met de versoepelde staatssteunregels die gelden sinds de uitbraak van de coronacrisis.",Europese Commissie keurt Vlaamse steun goed
5ef0ab7d9c391cdfbbada1fc,https://www.knack.be/nieuws/auto/cupra-vernieuwt-ateca/article-belga-1613043.html,2020-06-22T12:21:06.000Z,"Net als de Seat Ateca krijgt ook de sportievere versie van deze SUV van zustermerk Cupra een eerste update.\n\nDie aanpassingen liggen in de lijn van de recente facelift van de Seat Ateca, met een hertekende snuit, waarin nieuwe koplampen, een andere grille en een nieuwe bumper prijken die de SUV weer wat strakker doen lijken. Door die gewijzigde bumper groeit de Cupra Ateca trouwens één centimeter waarmee de totale wagenlengte nu op 4,39 meter komt. Verder staat de SUV van huis uit op 19"" lichtmetalen velgen en is hij achteraan herkenbaar aan de vier typische uitlaateindstukken.\n\nHet interieur werd verfraaid met items als een 9,2"" display voor het vernieuwde infotainmentsysteem en de Virtual Cockpit met een 10,25"" digitaal dashboard die eveneens tot de standaarduitrusting behoort. Ook de veiligheidsuitrusting kreeg een update met een nieuwe Pre-Crash Assist (die o.a. de gordels aanspant bij een dreigende crash), een performantere adaptieve cruise control die gebruikt maakt van gps-data en verkeersbordherkenning, en een Travel Assist die de wagen tot 210 km/u binnen de wegmarkeringen houdt.\n\nOnder de motorkap is er dan weer weinig nieuws te melden, want daar huist nog steeds de bekende 2.0 TSI gekoppeld aan een DSG-zeventrapsautomaat die zijn 300 pk en 400 Nm naar de vier wielen stuurt. De spurt tot 100 km/u lukt in 4,9 seconden en de topsnelheid ligt op 247 km/u. De vernieuwde Cupra Ateca rolt na de zomer de Belgische showrooms binnen.(Belga)\n\nDie aanpassingen liggen in de lijn van de recente facelift van de Seat Ateca, met een hertekende snuit, waarin nieuwe koplampen, een andere grille en een nieuwe bumper prijken die de SUV weer wat strakker doen lijken. Door die gewijzigde bumper groeit de Cupra Ateca trouwens één centimeter waarmee de totale wagenlengte nu op 4,39 meter komt. Verder staat de SUV van huis uit op 19"" lichtmetalen velgen en is hij achteraan herkenbaar aan de vier typische uitlaateindstukken.Het interieur werd verfraaid met items als een 9,2"" display voor het vernieuwde infotainmentsysteem en de Virtual Cockpit met een 10,25"" digitaal dashboard die eveneens tot de standaarduitrusting behoort. Ook de veiligheidsuitrusting kreeg een update met een nieuwe Pre-Crash Assist (die o.a. de gordels aanspant bij een dreigende crash), een performantere adaptieve cruise control die gebruikt maakt van gps-data en verkeersbordherkenning, en een Travel Assist die de wagen tot 210 km/u binnen de wegmarkeringen houdt.Onder de motorkap is er dan weer weinig nieuws te melden, want daar huist nog steeds de bekende 2.0 TSI gekoppeld aan een DSG-zeventrapsautomaat die zijn 300 pk en 400 Nm naar de vier wielen stuurt. De spurt tot 100 km/u lukt in 4,9 seconden en de topsnelheid ligt op 247 km/u. De vernieuwde Cupra Ateca rolt na de zomer de Belgische showrooms binnen.(Belga)",Cupra vernieuwt Ateca
5ef0e3b865adebaf8f623113,http://feeds.nieuwsblad.be/~r/economie/algemeen/~3/0pu_hhkwBB0/dmf20200622_04998059,2020-06-22T16:43:40.000Z,"Roularta Media Group heeft een bindend bod uitgebracht op de tv-weekbladen Moustique en Télé Pocket, uitgegeven door de Waalse groep Nethys. Dat meldt Roularta maandagavond.\n\nRoularta zegt beide tv-weekbladen een duurzame toekomst te kunnen garanderen. Het bedrijf zal zijn knowhow en investeringen met betrekking tot de ontwikkeling van abonnementen en digitalisering ook aanwenden voor Moustique en Télé Pocket. Roularta investeerde de laatste jaren fors in zijn digitale infrastructuur en in het ontwikkelen van nieuwe digitale advertentie- en lezersmarktinkomsten.\n\nIn Wallonië geeft Roularta al magazinemerken uit als Le Vif L’Express (met Le Vif Weekend en Le Vif Focus), Femme d’Aujourd’hui, Trends-Tendances, Flair, Sport Foot Magazine, Télépro, Plus, Gaël, La Maison Victor, Le Journal du Médecin, Fiscologue en Datanews. De magazineredacties opereren vanuit het Brussels Media Center nabij Evere. Roularta bezit ook de Waalse zakenzender Canal Z en een participatie van 50 procent in Mediafin, de uitgever van L’Echo, Sabato en De Tijd.\n\nMoustique en Télé Pocket hebben een wekelijks betaalde verspreiding (CIM) van respectievelijk 50.000 en 22.000 exemplaren.",Roularta doet bod op Waalse tv-bladen Moustique en Télé Pock...
5ef0e3bae733878713b5ce66,https://www.tijd.be/r/t/1/id/10234695,2020-06-22T15:37:41.000Z,"Hoewel Brazilië nog steeds het epicentrum van de coronapandemie vormt, trekken steeds meer mensen in Rio de Janeiro weer naar het strand zonder zich van social distancing veel aan te trekken.\n\nHet coronavirus laat zich niet zomaar temmen. Elke dag worden nieuwe records in het aantal besmettingen opgetekend. In de VS en Latijns-Amerika rukt de longziekte nog steeds genadeloos op. Andere delen van de wereld hebben af te rekenen met lokale opflakkeringen.\n\nDe coronapandemie is verre van bedwongen. Die boodschap stuurt de Wereldgezondheidsorganisatie (WGO) nu al enkele dagen de wereld in. Nadat hij vrijdag al gewaarschuwd had dat de wereld in 'een nieuwe, gevaarlijke fase van de coronacrisis' beland was, trok topman Tedros Adhanom Ghebreyesus maandag opnieuw aan de alarmbel.\n\n'De Covid-19-pandemie versnelt nog. In een dag dikte de teller met het aantal besmettingen wereldwijd met 183.020 eenheden aan, een record.' Wereldwijd zijn nu zowat 9 miljoen coronagevallen geregistreerd, waarvan zo'n 468.500 met dodelijke afloop.\n\nOm de ernst van de situatie te schetsen, gooide Ghebreyesus er nog een duizelingwekkend cijfer tegenaan. 'In acht dagen kwamen er een miljoen geregistreerde coronagevallen bij. Ter vergelijking: het heeft meer dan drie maanden geduurd om de kaap van het eerste miljoen besmettingen te ronden.'\n\n1. Amerikaanse continent in frontlinie\n\nZowat de helft van alle coronabesmettingen die de WGO dagelijks registreert, stelt het orgaan van de Verenigde Naties vast op het Amerikaanse continent. In de eerste plaats baart de situatie in Latijns-Amerika grote zorgen. Brazilië blijft het epicentrum van de pandemie.\n\nNa de Verenigde Staten is de negende economie ter wereld het tweede land dat meer dan een miljoen coronabesmettingen geregistreerd heeft. Gezondheidsexperts schatten dat het werkelijke cijfer zes tot zeven keer hoger ligt. Afgelopen weekend heeft Brazilië ook officieel de kaap van 50.000 sterfgevallen gerond.\n\nMaar het coronavirus beperkt zijn actieterrein niet tot Brazilië. In Mexico, Peru, Chili en Colombia trekt het ook als een ongrijpbare sluipschutter rond. Ook Guatemala, El Salvador en Haïti zien het aantal gevallen gestaag stijgen. Volgens gezondheidsexperts duurt het nog weken voordat in Latijns-Amerika de piek bereikt is.\n\nIn het noordelijke deel van het Amerikaanse continent is het longvirus evenmin getemd. Het noordoosten van de VS, waar een kwart van alle besmettingen en meer dan een derde van de sterfgevallen zich situeert, kreeg de epidemie de afgelopen weken eindelijk onder controle. Maar corona is niet verjaagd uit het land.\n\nHet longvirus is nu aan een opmars bezig in het zuiden en het westen van de VS. De zuidwestelijke staat Arizona liet vorige week enkele keren meer nieuwe gevallen optekenen dan de negen staten in het noordoosten van het land samen. 'Vooral onder jongeren stijgt het aantal besmettingen in de VS', stelt de WGO vast.\n\nSchermvullende weergave\n\n2. Tweede golf in Zuid-Korea\n\nSinds begin deze maand heeft de regio van de Zuid-Koreaanse hoofdstad Seoel af te rekenen met enkele hardnekkige broeihaarden. Die zijn een uitloper van een verlengd weekend eind mei. Veel jongeren grepen dat aan om te feesten in bars en discotheken en zijn daar besmet.\n\n'We kunnen nu officieel spreken van een tweede golf in die regio', zeiden de Zuid-Koreaanse autoriteiten maandag. 'We dachten aanvankelijk dat die pas in de herfst of de winter zou volgen. Maar die voorspelling bleek fout. Zolang mensen de afstandsregels niet respecteren, blijft het aantal infecties stijgen.'\n\n3. Opflakkeringen in Duitsland, China en Australië\n\nEen tweede golf heeft Duitsland, China en Australië nog niet bereikt. De drie landen hebben wel met lokale opflakkeringen te kampen. Vorige week plaatsten de autoriteiten in Peking al delen van de hoofdstad opnieuw in lockdown omdat nieuwe broeihaarden opgedoken waren.\n\nIn Australië draaien de autoriteiten de burgers weer de duimschroeven aan nu het aantal besmettingen in Melbourne toeneemt. Australiërs wordt aangeraden af te zien van verplaatsingen naar de tweede stad van het land.\n\nDuitsland neemt drastische maatregelen om een corona-uitbraak in de vleesfabriek Tönnies in de deelstaat Noordrijn-Westfalen in te dijken. In Dortmund gaan scholen weer dicht nadat een kind besmet gebleken is. Ook in Neukölln, een deel van Berlijn, en in Maagdenburg is sprake van opflakkeringen.\n\n4. Lokale lockdowns in India en Pakistan\n\nDe WGO houdt ook de situatie in Zuid-Azië met de nodige bezorgdheid in de gaten. India stevent in sneltreinvaart af op een half miljoen geregistreerde besmettingen terwijl Pakistan een dezer dagen de kaap van 200.000 officiële gevallen rondt.\n\n500.000 besmettingen in India India stevent in sneltreinvaart af op een half miljoen geregistreerde besmettingen.\n\nHoewel de twee aartsvijanden de epidemie nog lang niet onder controle hebben, schroeven ze de lockdownmaatregelen aanzienlijk terug uit schrik voor een economisch en sociaal drama. Oproepen om mondmaskers te dragen en afstand te bewaren vallen in dovemansoren. Het resultaat: de infectiegraad schiet omhoog. Met lokale lockdowns hopen India en Pakistan de uitbraken onder controle te krijgen.\n\n5. Zorgen om Zuid-Afrika en Egypte\n\nIn vergelijking met Azië, Europa en Amerika is het Afrikaanse continent de afgelopen maanden redelijk gespaard gebleven. Althans volgens de beschikbare data. Maar in landen als Egypte en Zuid-Afrika is het longvirus de voorbije weken wel duidelijk een versnelling hoger geschakeld: Zuid-Afrika flirt inmiddels met de grens van 100.000 besmettingen, Egypte telt ruim 55.000 gevallen.",Coronapandemie woedt nog steeds
5ef0e3bb7eda3dfeacd6cf66,https://www.nieuwsblad.be/cnt/dmf20200622_04998059,2020-06-22T16:43:40.000Z,"Roularta Media Group heeft een bindend bod uitgebracht op de tv-weekbladen Moustique en Télé Pocket, uitgegeven door de Waalse groep Nethys. Dat meldt Roularta maandagavond.\n\nRoularta zegt beide tv-weekbladen een duurzame toekomst te kunnen garanderen. Het bedrijf zal zijn knowhow en investeringen met betrekking tot de ontwikkeling van abonnementen en digitalisering ook aanwenden voor Moustique en Télé Pocket. Roularta investeerde de laatste jaren fors in zijn digitale infrastructuur en in het ontwikkelen van nieuwe digitale advertentie- en lezersmarktinkomsten.\n\nIn Wallonië geeft Roularta al magazinemerken uit als Le Vif L’Express (met Le Vif Weekend en Le Vif Focus), Femme d’Aujourd’hui, Trends-Tendances, Flair, Sport Foot Magazine, Télépro, Plus, Gaël, La Maison Victor, Le Journal du Médecin, Fiscologue en Datanews. De magazineredacties opereren vanuit het Brussels Media Center nabij Evere. Roularta bezit ook de Waalse zakenzender Canal Z en een participatie van 50 procent in Mediafin, de uitgever van L’Echo, Sabato en De Tijd.\n\nMoustique en Télé Pocket hebben een wekelijks betaalde verspreiding (CIM) van respectievelijk 50.000 en 22.000 exemplaren.",Roularta doet bod op Waalse tv-bladen Moustique en Télé Pock...
5ef0e3bfe733878713b5ce70,https://www.tijd.be/r/t/1/id/10234656,2020-06-22T13:09:05.000Z,"Deadline voor belastingaangifte nadert\n\nDe deadline voor de papieren aangifte of de papieren wijziging van het voorstel van vereenvoudigde aangifte is 30 juni. Een aangifte via MyMinfin (Tax-on-web) of wijziging van het voorstel van vereenvoudigde aangifte via MyMinfin (Tax-on-web) moet binnen zijn op 16 juli. Werkt u met een mandatarissen (zoals een boekhouders), dan heeft die tot 22 oktober om uw aangifte in te dienen. U moet hem of haar wel voor eind augustus contacteren om een mandaat te activeren.\n\nVorige donderdag waren al meer dan 768.000 aangiften ingediend via Tax-on-web, of ruim 7 procent meer dan op hetzelfde moment vorig jaar. Daarbij komt dat dit jaar veel minder mensen zelf een belastingaangifte indienen: 730.000 belastingplichtigen meer dan vorig jaar kregen een voorstel van vereenvoudigde aangifte. Het document bevat alle gegevens die de fiscus kent. Op basis daarvan worden de te betalen of terug te krijgen belastingen berekend.",Uitzonderlijk toch persoonlijke hulp voor belastingaangifte
5ef11bf66b35b5bed31ccd89,http://feeds.nieuwsblad.be/~r/nieuws/snelnieuws/~3/5wpopQI-60Y/dmf20200622_04998123,2020-06-22T17:36:06.000Z,"Apple kondigde vanavond tijdens de ontwikkelaarsconferentie WWDC heel wat nieuwe updates van toestellen en software aan. Zo komt er het nieuwe besturingssysteem iOS 14, zal ook de Apple Watch veranderingen ondergaan én komt het bedrijf ook met een eigen chip voor Mac-computer en Macbook-laptops.\n\nMaandagavond vond de Apple Worldwide Developers Conference plaats, waar nieuwe functies voor de iPhone, Apple Watch en andere belangrijke producten werden aangekondigd. WWDC is een van de grootste evenementen van Apple van het jaar en trekt gewoonlijk ontwikkelaars van over de hele wereld aan. De techgigant organiseert het evenement voor het eerst in de 31-jarige geschiedenis van de conferentie online vanwege het coronavirus.\n\niOS 14\n\nTijdens de conferentie heeft Apple de iOS 14 aangekondigd, de nieuwste versie van het besturingssysteem waarbij je nu ook widgets krijgt op je homescreen. En er komt ook een automatische homescreen met apps die je veel gebruikt. Vanaf een Iphone S6 kan je al gebruikmaken van het nieuwe besturingssysteem.\n\niPhones krijgen ook een ultrawideband-chip waarmee je je auto zal kunnen ontgrendelen, het krijgt de functie van een digitale autosleutel met de nieuwe functie CarPlay. Deze functie zal werken met wagens die voorzien zijn van CarPlay. Het systeem zal voorlopig enkel werken bij de 2021-modellen van de BMW 5-serie. Later volgen nog andere wagens omdat Apple met verschillende autobouwers gewerkt heeft aan een standaard. Ook krijgt Apple Maps een update waarbij gedetailleerder verteld zal worden wat je precies moet doen. Zo zal Apple Maps je bijvoorbeeld vertellen dat je de “trappen op moet naar boven” of dat je “dit steegje in moet”.\n\nDe iPhone zal ook voortaan uitgerust worden met PIP, picture-in-picture, dat het mogelijk maakt om een video in een kleiner venster te bekijken terwijl je een andere app gebruikt. Deze functie wordt ook geïntroduceerd op Apple TV. Daarnaast komt Apple na het succes van de AirPods ook met een hoofdtelefoon. De AirPods krijgen zelf ook een update. Ze krijgen een surroundgeluid waardoor je het gevoel hebt dat je in een cinema zaal zit.\n\nApple zal ook veranderingen brengen aan de Apple Watch. Zo krijgt de WatchOS en WatchOS 7 , nadat er veel vraag naar was, een sleep tracker. Er komt ook een window-down optie voor de optimale tijd om naar bed te gaan, waarbij de niet-storen modus aangaat. De Activiteit-app krijgt ook een nieuwe naam: Fitness. Er komt ook een systeem dat detecteert wanneer je jouw handen wast via geluid en beweging van de handen. Er verschijnt dan ook een aftelklok van twintig seconden zodat je weet of je jouw handen lang genoeg hebt gewassen. Eens de twintig seconden voorbij zijn, zal het trillen en komt er geluid om je te waarschuwen.\n\n“Een historische dag”\n\nApple zal vanaf nu ook eigen chips maken voor Mac-computers en de Macbook-laptops. Tot nu toe werkte het bedrijf met processors en grafische chips van Intel voor de computers. Voor iPhone en iPad gebruikte het bedrijf wel al eigen chips. Apple gebruikt de architectuur die ontworpen is door het Britse bedrijf ARM. Maar hierdoor zal software dat nu op Mac werkt, niet zomaar op de computers met nieuwe chips werken. Apple-CEO Tim Cook noemde het een “historische dag voor de Mac” nu de nieuwe chips gelanceerd worden voor de Mac-computers en Macbook-laptops.\n\nApple maakt het ook mogelijk voor softwaremakers om gemakkelijk beiden soorten chips te ondersteunen. Zo hebben Microsoft en Adobe programma’s als Office en Photochop voor Mac al aangepast. De computers met de nieuwe chips van Apple komen dit jaar nog op de markt. Binnen twee jaar zal Apple ook geen nieuwe computers meer maken met Intel-chips.\n\nMeer inzetten op privacy\n\nApple zal vanaf nu ook ontwikkelaars verplichten om duidelijk te laten weten aan gebruikers welke data verzameld en gedeeld wordt met privacylabels. Die labels verschijnen in de App Store en zullen ook duidelijk weergegeven worden voordat gebruikers een app downloaden. Het is nog niet duidelijk vanaf wanneer deze nieuwe functie wordt ingevoerd.",Apple kondigt iOS 14 en tal van andere nieuwe snufjes aan tijdens persconferentie
5ef1fcf86cc52aa867820847,https://www.hbvl.be/cnt/blwva_04998670/cd-v-groen-pleit-voor-doorgedreven-snelheidscontroles-en-beveiliging-oppelsenweg,2020-06-23T10:21:00.000Z,"Zonhoven - Oppositiepartij CD&V-Groen pleit ervoor dat de gemeente de Oppelsenweg veiliger maakt en dat er doorgedreven snelheidscontroles komen totdat de weg is beveiligd. In de Oppelsenweg wordt vaak veel te snel gereden waardoor automobilisten regelmatig in voortuinen belanden of tegen gevels terecht komen. Onlangs gebeurde er zelfs nog een dodelijk ongeval waarbij de buurtbewoners een jonge man probeerden te reanimeren, maar jammer genoeg tevergeefs. De bewoners van de buurt voelen zich niet meer veilig en hebben zwarte vlaggen uitgehangen.\n\nVolgens CD&V moet er dingend werk worden gemaakt van de beveiliging van de straat. Ook van de aanpassing van het verouderd mobiliteitsplan waarin volgens de partij staat dat fietspaden langs die weg al aangepast zijn, wat niet gebeurd is.\n\n""Bewoners durven hun kinderen niet meer via het fietspad langs de Oppelsenweg te laten rijden"", aldus CD&V-Groen. ""Wij kregen een lijst van met 30 data tussen 2000 en nu met ongevallen op het weggedeelte Oppelsenweg-Molenweg.""\n\n""Nochtans waren er in 1992 plannen om deze weg aan te passen. Ik citeer: 'Om dit evenwicht te verkrijgen wordt de rijweg uitgevoerd in asfalt van 6m breedte en worden er losliggende fietspaden aangelegd in rode beton van 2m breed, afgescheiden van de rijweg door een groenzone van minstens 1m breedte'.\n\n""De aanleg van een gescheiden fietspad was zonder twijfel een goede oplossing geweest voor de verkeersveiligheid. Betreurenswaardig genoeg werden in 1995 deze plannen opgeborgen.""\n\n""Er is een nieuwe asfaltlaag op de bestaande betonnen verharding geplaatst, met behoud van het aanliggende fietspad. Op bladzijde 92 van ons gemeentelijk mobiliteitsplan (B.2-6) staat dat de aangepaste fietspaden (juiste type: vrij liggend of aanliggend verhoogd) reeds gerealiseerd zijn. Bladzijde 206 vermeldt echter duidelijk dat het fietspad voor de Oppelsenweg/Molenweg van het “fout type” is. Dit mobiliteitsplan dateert van 2011 en is volgens ons bijgevolg dringend aan een herziening toe.""\n\n""Hoewel de gemeente niet verantwoordelijk is voor ongevallen is het wel de verantwoordelijkheid van de gemeente om in te staan voor de veiligheid van haar bewoners en daar werk van te maken. Momenteel is de veiligheid niet meer gegarandeerd langs deze weg.""\n\n""De overheid moet er eveneens voor zorgen dat de weginrichting aangepast is en niet uitnodigt tot hoge snelheden. De aanleg van een vrij liggend fietspad is zeker en vast een goede oplossing in deze, zowel voor het veilig gebruik van de fietspaden, maar tevens ook voor het automatisch verlagen van de snelheid van het gemotoriseerde verkeer (kijk naar de Bokrijkseweg en de Timmerveldweg).",CD&V-Groen pleit voor doorgedreven snelheidscontroles en beveiliging Oppelsenweg
5ef1fcf9b99a0711b1d3209c,https://www.tijd.be/r/t/1/id/10234905,2020-06-23T12:56:36.000Z,"Dit najaar komt een ontslag- en faillissementengolf op gang die we pas in 2025 verteren, voorspelt het Planbureau.\n\nDe coronaschok is niet verteerd, hij moet voor veel gezinnen nog komen. Dat is het verontrustende beeld dat het federaal Planbureau schetst in haar vooruitzichten voor de komende vijf jaar.\n\nDie tonen dat veel gezinnen tot nog toe de crisis goed doorkwamen. Dat komt omdat de overheid de schok incasseerde. Via tijdelijke werkloosheid ving ze de schok op de gezinsinkomens op. Via andere steun ving ze de klappen voor veel bedrijven op, waardoor die hun personeel aan boord hielden.\n\nDe vooruitblik van het Planbureau toont hoe de overheid de grootste klap van de pandemie opvangt.\n\nOnderzoek van onder meer de Nationale Bank leerde eerder dat sommige kwetsbare groepen, zoals laaggeschoolden, wel degelijk hard getroffen zijn. Maar voor de Belgische bevolking als geheel was de coronaklap tot nader order weinig voelbaar. De koopkracht kreeg maar een tikje en door de lage olieprijs stijgen de lonen en uitkeringen dit jaar sneller dan de prijzen in de winkel.\n\nMaar dat blijft niet duren. Het Planbureau verwacht dat dit najaar een golf van faillissementen en ontslagrondes op gang komt. Eerder waarschuwden advocaten en Graydon, een expert in bedrijfsdata, daarvoor.\n\n108.000 jobs\n\nDaardoor dreigen dit en volgend jaar 108.000 jobs te verdwijnen, schat het Planbureau. Ze sneuvelen de eerste jaren vooral in de industrie, in de horeca, bij transportbedrijven en in de financiële sector. In de bouw en in de zorg wordt de komende jaren wel nog bijkomend aangeworven.\n\nDe klap zal nazinderen. Pas in 2025 zakt de werkloosheidsgraad opnieuw onder 9 procent in België, het niveau waar hij vlak voor de uitbraak van het virus zat. Het Planbureau vreest dat die hoge werkloosheid gezinnen tot sparen blijft aanzetten, waardoor ze iets minder geld uitgeven.\n\nDat toont hoelang deze crisis zal duren. De Belgische economie krimpt dit jaar met 10 procent, herstelt volgend jaar spectaculair om tegen de zomer van 2022 weer op het oude groeitempo te komen. Maar zelfs in 2025 zullen we niet de collectieve welvaart kennen die we zonder de pandemie hadden kunnen bereiken, schat het Planbureau.\n\nGat in begroting\n\nDat betekent dat de overheid moet blijven pompen. Het overheidstekort schiet dit jaar naar 47 miljard euro, maar blijft in 2025 nog altijd steken op een kleine 26 miljard euro. Dat is 5 procent van het bruto binnenlands product en ver boven de Europese afspraken om het tekort onder 3 procent te houden.\n\nEen van de weinige vrienden van de Belgische overheid is daarbij de Europese Centrale Bank. Terwijl de pandemie de staatsschuld met een vijfde doet stijgen, kosten door de lage rente die leningen almaar minder. Terwijl de Belgische overheid dit jaar 2,1 procent van het bbp aan intresten betaalt, zakt dat tegen 2025 met een vierde naar 1,5 procent.\n\nSociale uitgaven\n\nHet pijnpunt zit in de sociale uitgaven. Vorig jaar spendeerde de Belgische overheid 25 procent van het bbp aan pensioenen, werkloosheidsuitkeringen, ziektekosten en andere sociale uitgaven. Dit jaar springt dat aandeel naar 30,6 procent van het bbp, om tegen 2025 op 27,6 procent te staan. Ook de vergrijzingsfactuur wordt zwaarder, omdat de groei en de productiviteit dalen.\n\nTegelijk blijven in de simulaties van het Planbureau de inkomsten van de overheid al die jaren net boven 50 procent van de jaarlijks geproduceerde welvaart en stijgen de overheidsinvesteringen niet. Toch zijn die laatste nodig om de digitale transformatie en de klimaatplannen te betalen en investeringen in verwaarloosde oude infrastructuur in te halen.\n\nOverheidsbuffer",Voor meer dan 100.000 gezinnen komt de coronaschok nog
5ef1fcf91fe409b061f8581b,https://www.standaard.be/cnt/dmf20200623_04998617,2020-06-23T09:39:00.000Z,"De Kamercommissie Gezondheid nodigt FAGG-topman Hugues Malonne en IT'er Frank Robben uit voor een hoorzitting na spraakmakende berichten in de pers. Het gaat respectievelijk over een miljoenendeal voor de aanpak van serologische tests en mogelijke belangenvermenging.\n\nDe Kamercommissie Gezondheid nodigt de topman van het Federaal agentschap voor geneesmiddelen en gezondheidsproducten (FAGG) Hugues Malonne uit voor een hoorzitting. De Kamerleden willen ook de baas van de Kruispuntbank Sociale Zekerheid, Frank Robben, horen. Ook de bevoegde ministers, Maggie De Block en Philippe De Backer, worden uitgenodigd. De Block is minister van Volksgezondheid en Philippe De Backer leidt de federale taskforce rond het coronavirus.\n\nHugues Malonne kwam eerder deze maand in opspraak door een miljoenendeal met het Italiaanse biotechbedrijf DiaSorin voor de aankoop voor serologische coronatests. De topman van het geneesmiddelenagentschap FAGG zou de validatie van die tests hebben laten uitvoeren door het lab van zijn partner, schreef Knack. Bovendien waren de testkits relatief duur.\n\nFrank Robben kwam vorige week dan weer onder vuur te liggen door een artikel in het Franstalige magazine Wilfried, waarin hij onder meer van belangenvermenging wordt beschuldigd. Robben heeft quasi het monopolie op de uitwisseling van gezondheidsdata en het contactonderzoek dat naar aanleiding van de corona-epidemie is uitgebouwd, schreef het magazine. Daarnaast is de 59-jarige IT’er al tientallen jaren lid van het kenniscentrum van de Gegevensbeschermingsautoriteit. In die hoedanigheid geeft hij advies rond de privacy-implicaties van wetgeving in allerlei domeinen.\n\nDe hoorzittingen komen er op voorstel van respectievelijk N-VA en Ecolo, maar met de unanieme steun van alle fracties. De hoorzitting vindt wellicht plaats op 7 juli.",Hoorzitting voor topambtenaren wegens miljoenendeal en mogelijke belangenvermenging
5ef1fcfc7a86dc3bc2c3c5be,https://www.knack.be/nieuws/belgie/karel-anthonissen-het-antifraudebeleid-van-minister-koen-geens-bestaat-uit-een-woord-onwil/article-longread-1613447.html,2020-06-23T11:55:06.000Z,"Karel Anthonissen heeft een oplossing voor de financiële krater die de coronacrisis heeft geslagen. 'Het zwart geld dat rijke Belgen in het buitenland hebben geparkeerd kan onze schatkist nog tientallen miljarden euro opleveren', zegt de gepensioneerde fraudejager. 'Maar dat zal alleen lukken als minister van Justitie Koen Geens actie onderneemt.'\n\nZijn bijnaam le Fou de Gand draagt Karel Anthonissen (65) als een geuzentitel. De voormalige gewestelijk directeur van de Bijzondere Belastinginspectie in Gent kreeg het aan de stok met Financiën-topman Hans D'Hondt en voormalig Eurocommissaris Karel De Gucht (Open VLD), werd tweemaal geschorst, kreeg thuis in Dilbeek speurders over de vloer en sleet de laatste maanden van zijn 42-jarige loopbaan in een leeg kantoor, zonder taken. Toch blikt de meest gevreesde fraudejager van de Belgische fiscus zonder rancune terug in zijn nieuwe boek Achter de schermen van de BBI. Memoires van een caractériel.\n\n...\n\nZijn bijnaam le Fou de Gand draagt Karel Anthonissen (65) als een geuzentitel. De voormalige gewestelijk directeur van de Bijzondere Belastinginspectie in Gent kreeg het aan de stok met Financiën-topman Hans D'Hondt en voormalig Eurocommissaris Karel De Gucht (Open VLD), werd tweemaal geschorst, kreeg thuis in Dilbeek speurders over de vloer en sleet de laatste maanden van zijn 42-jarige loopbaan in een leeg kantoor, zonder taken. Toch blikt de meest gevreesde fraudejager van de Belgische fiscus zonder rancune terug in zijn nieuwe boek Achter de schermen van de BBI. Memoires van een caractériel. 'Ik heb bewust nooit een klokkenluider willen zijn, zoals Willy Vermeulen, de vroegere adjunct-administrateur van het inmiddels opgedoekte Hoog Comité van Toezicht', zegt Anthonissen. 'Een klokkenluider ontploft één keer, en daarna is het gedaan. Hij is weg. Maar wij bleven present. Net als de Antwerpse substituut-procureur Peter Van Calster heb ik het altijd rustig volgehouden. Nie pleuje. We zijn nooit geplooid voor de druk en de pogingen tot intimidatie.' Zijn geheim om niet te vervallen in cynisme? 'Ik heb de fiscale strijd altijd beschouwd als een game, een schaakspel. Soms win je, soms niet. Wanneer fiscaal advocaten zoals Victor Dauginet (raadsheer van Karel De Gucht, nvdr) of Michel Maus een vervelende zet deden, probeerden wij een slimme tegenzet te doen.' Vorig jaar ging u met pensioen. Staat intussen een nieuw team Fous de Gand klaar? Karel Anthonissen: Ik vrees van niet. Dat ikzelf en Peter Van Calster geïntimideerd zijn, had ook tot doel om anderen in het gareel te dwingen. U schrijft dat er nog altijd 100 tot 200 miljard euro Belgisch zwart kapitaal in het buitenland verborgen zit. Anthonissen: Tegen het tarief van ongeveer 35 procent dat wij verdedigd hebben, kan dat kapitaal tientallen miljarden opleveren voor de schatkist. We mogen dat zwart geld niet met rust laten - wat minister van Justitie Koen Geens (CD&V) wél doet. De fiscus kan maar zeven jaar teruggaan in de tijd en dus hebben we justitie nodig, want dankzij de witwaswetgeving kan België er wel erachteraan gaan. Het verjaarde kapitaal rechtzetten moet gebeuren onder druk van strenge procureurs. De strafrechter kan het zelfs voor honderd procent verbeurdverklaren. Dat toonde het hof van beroep in Gent in 2016, toen het 50 miljoen euro verbeurdverklaarde van de broers Dejager van Osta Carpets. Het dossier zit momenteel bij Cassatie. Wat verwijt u minister Geens eigenlijk? Anthonissen: Minister van Financiën Alexander De Croo (Open VLD) staat met open handen te wachten tot fraudeurs hun zwart kapitaal komen aangeven. Maar het is de minister van Justitie die de mensen daartoe moet aanzetten. En dat doet Geens niet. In de zes jaar dat hij op post is, heeft hij nog nooit gezegd: 'Jongens, het wordt tijd dat we er wat aan doen.' Het antifraudebeleid van Geens bestaat uit één woord: onwil. Dolce far niente. En niets doen is in deze kwestie hetzelfde als op de rem gaan staan. In tijden van Leaks en Papers nemen belastingzondaars toch enorme risico's door niet over de brug te komen? Anthonissen: Precies daarom hebben zij iemand als Koen Geens nodig die hen geruststelt: 'Justitie zal niets doen. Laat de fiscus maar komen. Dat kan geen kwaad.' Al is hij natuurlijk slim genoeg om dat niet met zoveel woorden te zeggen. In uw boek bent u even scherp voor Didier Reynders (MR). In de 12 jaar dat hij minister van Financiën was, stelde u herhaaldelijk vast dat 'initiatieven werden genomen om de effectieve aanpak van fraude of misbruik te dwarsbomen of te saboteren.' Anthonissen: Reynders en zijn liberale vrienden - academici uit Luik en Brussel - vonden dat het fiscale wetboek en de procedures, die een nogal linkse inspiratie uit de jaren zestig en zeventig hebben, te ver gingen. Zijn aanpak destijds kwam ook neer op fraudebestrijding met de handrem op. Dat merkten we duidelijk toen we rond de eeuwwisseling successen begonnen te boeken tegen kasgeldconstructies. Onder Reynders werd die strijd lamgelegd. Elke minister van Financiën wil toch goede frauderesultaten voorleggen? Anthonissen: Dat durf ik te betwijfelen. Voor een stuk is het windowdressing. Toen Johan Van Overtveldt (N-VA) zijn resultaten in de strijd tegen fraude presenteerde, heb ik daar heel hard mee gelachen. Ze waren niet goed. Hij verweet zijn voorganger John Crombez (SP.A) uit te pakken met luchtbellen, maar deed daarna hetzelfde. Ik heb tegen Van Overtveldt én Crombez gezegd: 'Stop toch met stoefen over jullie cijfers, want ze lijken nergens naar.' De zaak tegen de Zwitserse tak van HSBC, waar duizenden Belgen geld hadden geparkeerd, noemt u een fiasco. Anthonissen: Toch voor de BBI. We hebben 492 miljoen euro geclaimd maar slechts 100 miljoen euro binnengehaald. Gelukkig is dat dossier wél gered door Justitie, dankzij onderzoeksrechter Michel Claise. Die trof een schikking met HSBC en dat leverde de staatskas toch nog 300 miljoen euro op. Ook oude zaken rond kasgeldconstructies zijn recent nog geschikt, ontdekte u. Anthonissen: Tal van die constructies waren destijds opgezet door Kredietbankdochter KB Consult. Mijn medewerker in Brugge heeft dat van naaldje tot draadje uitgerafeld. Maar het parket van Brugge heeft het uiteindelijk laten verwateren en verjaren. In 2015 mocht iedereen beschikken. Toch las ik in een jaarrekening van KB Consult dat in april 2018 alsnog een globale minnelijke regeling is afgesloten met de Belgische staat. Eerder had KBC een provisie van 32 miljoen euro aangelegd om schadeclaims van de fiscus op te vangen. Maar hoeveel uiteindelijk aan Justitie of Financiën is betaald, is niet duidelijk. Mogelijk maar een klein deel van die 32 miljoen euro (de persdienst van KBC Group geeft geen commentaar , nvdr ). Wat was het meest flagrante voorbeeld van fraude dat u in die 42 jaar bent tegengekomen? Anthonissen: Daarvoor moeten we terug naar begin jaren negentig: de affaire-Boelwerf. De West-Europese scheepsbouw was internationaal niet concurrentieel. Daarom gaf de Belgische overheidsbank Nationale Maatschappij voor Krediet aan de Nijverheid (NMKN) gratis leningen aan scheepsbouwers. Op die manier werden interesten van 10 tot 12 procent dus betaald door de belastingbetaler. Voorwaarde was wel dat de bedrijven 20 procent zelf moesten financieren. Maar dan is in gemeenschappelijk overleg achter de schermen met de regering een oplossing uitgedokterd. Voor een schip van 2 miljard frank mocht een krediet van 1,6 miljard worden toegestaan. Maar door te doen alsof het schip 2,5 miljard frank kostte, kon het volledige bedrag geleend worden. Alle ministers van Verkeer - inclusief Jean-Luc Dehaene (CVP) - zaten mee in het schuitje. De politiek liet het oogluikend toe? Anthonissen: Daar ben ik van overtuigd. En dat terwijl de hele boekhouding van de NMKN, de Boelwerf én de koper vervalst werd. Een fictieve facturencaroussel werd opgezet, met gebruik van Panamese vennootschappen. Hoewel het in de grond ging om subsidiefraude, waren er ook fiscale gevolgen. Uiteindelijk is de zaak in 2010 voor de rechtbank beslecht. Dat heeft amper 113.000 euro opgeleverd, het schamele resultaat van het jarenlange onderzoek naar de miljardenfraude van de Boelwerf. De man die dat allemaal heeft laten liggen, is nu procureur-generaal in Gent (Erwin Dernicourt, nvdr). Ik bedoel dat niet persoonlijk. Het gaat om het systeem. Je wordt maar procureur-generaal of administrateur bij de BBI als je aantoont voldoende in de pas te lopen. Neem Peter Van Calster, die wél doordrukte en in zijn loopbaan één miljard euro fraudegeld heeft binnengehaald. Die zit nu thuis. Geschorst. In uw boek wijst u beschuldigend naar 'kabinettenlobby's'. Anthonissen: Kabinetten zijn het centrum van de lobbying. Van daaruit vertrekken benoemingen naar de top van de administraties en de parketten-generaal. Kijk, politici die op het publieke forum optreden, hebben de pers en publieke opinie als waakhond. Maar de laag daaronder, de cabinetards, staan minder onder toezicht en zijn bijgevolg corruptiegevoeliger. Wat zijn de nieuwste sluipwegen om geld te verbergen? Anthonissen: Luxemburg is passé. Panama? Daar zitten de journalisten te veel achter. Zwitserland is zelf streng geworden. En in Hongkong zijn de communisten het aan het overnemen, dat is dus ook niet zo veilig. Een trend die we al een tijdje zien, is om het geld vlak bij de deur te verstoppen. Want internationaal wordt er steeds meer informatie uitgewisseld. Misschien kun je het beter hier bij de bank in Sint-Martens-Bodegem parkeren, bijvoorbeeld op naam van een Nederlandse stichting, een voetbalclub of een vzw. Het beste bankgeheim is het binnenlandse bankgeheim. Juridisch bestaat dat niet, maar de facto wel. Belgische banken zijn voor de belastingen nog altijd een no-gozone. Justitie zou er wel achteraan kunnen gaan. Maar dan komen we weer bij Koen Geens. En die voormalige zakenadvocaat doet het niet. U schrijft dat banken een cruciale rol speelden bij fiscale fraude en spreekt zelfs over 'georganiseerde misdaad'. Anthonissen: Hoe moet je het anders noemen? Fiscale fraude is een misdrijf, en banken werkten er systematisch aan mee. Welke bank was daar het duidelijkste voorbeeld van? Anthonissen: Dexia. Systematische belastingontduiking gebeurde daar, dat was duidelijk, en het ging om vele tientallen miljarden euro's. Maar als gewestelijk directeur van de BBI in Gent leek een operatie tegen Dexia onder leiding van de BBI in Brussel me meer gepast. Op de rug van de belastingbetaler is Dexia na de financiële crisis gered met een borg van meer dan 50 miljard. Op dat moment zei ik tegen BBI-topman Frank Philipsen: 'Het is nu of nooit.' Want met belastinggeld is ook het zwarte kapitaal van fraudeurs gered. Maar de BBI Brussel zag er destijds geen heil in, en ook Philipsen hield het bij dolce far niente. Aangezien het niet lukte grote banken aan te pakken, richtte u uw pijlen op kleinere spelers. Zoals Optima. Anthonissen: Ons bezoek aan Optima begin 2012 vind ik een meesterzet. Daarop ben ik het meest trots. Omdat we er die dag in slaagden om liefst 2,5 terabyte aan Optima-gegevens op een legale manier mee te nemen. Dat is evenveel informatie als de bibliotheken van Gent en Antwerpen samen. Jullie journalisten hadden de Panama Papers. Wel, wij hadden de Optima Papers. De harde schijven om alle data op te kopiëren ben ik toen zelf nog gaan kopen in de Aldi. Daarna is het nooit meer gelukt om tijdens een visitatie zo massaal data in handen te krijgen. In een ander dossier, waarover ik niet in detail kan treden, hebben ze 's nachts de elektriciteit uitgezet terwijl onze informatici de gegevens aan het kopiëren waren. Natuurlijk speelde bij Optima het verrassingseffect. Net voor de coronalockdown berichtte De Tijd dat het Gentse parket amper zwart geld aantrof bij Optima-klanten. Anthonissen:Ja, en wat betekent dat? Zegt u het maar. Anthonissen: Het was too little, too late. Het Gentse parket heeft nog zijn best gedaan, hoor. Maar bij het Gentse parket-generaal was de sfeer veeleer 'Komaan, jongens, niet overdrijven.' Intussen is voormalig Optima-topman Jeroen Piqueur zelf wel veroordeeld voor fiscale fraude met zijn eigen patrimonium. En Optima is failliet. Van mij had dat niet gemoeten. Vindt u Piqueur de zondebok van het verhaal? Anthonissen: Ja. Sympathiseert u met hem? Anthonissen: Dat is weer te veel gezegd. Maar ik heb met hem te doen, ja. Hij is de kleine garnaal die met de grote jongens heeft mogen meespelen. Die een stukje vuil werk in Gent heeft mogen doen. En die tegen de lamp gelopen is. Ook in 2012 stond een visitatie bij Merit Capital op uw werkplan, de vermogensbeheerder opgericht door de vader van minister Philippe De Backer (Open VLD). Karel De Gucht was er aandeelhouder en bestuurder. Anthonissen: Na HSBC en Optima hoopten we met de Merit Papers buiten te stappen. Maar van die visitatie is niets in huis gekomen. Want net in die periode ben ik aangevallen door Karel De Gucht, in de kwestie rond zijn persoonlijke dossier (een zaak die De Gucht begin 2020 voor het Gentse hof van beroep heeft gewonnen, nvdr). Ik had De Gucht beschuldigd van fraude, maar dat was mijn rol, en hij heeft mij dan in de media beschuldigd van machtsmisbruik. Oké, part of the game. Ik laat me niet intimideren. Ik heb er dan ook niet van wakker gelegen. Wel vraag ik me soms af of de aanval van De Gucht er niet op gericht was om Merit Capital uit de wind te zetten. Raadt u de BBI acht jaar later nog altijd aan om bij Merit Capital langs te gaan? Anthonissen: Dat is vooral wat ik het parket zou aanraden. Een verbazende anekdote in uw boek gaat over een tip die binnenliep over Karel De Gucht. Anthonissen: In volle hetze tussen 'Karel en Karel' bracht lobbyist Koen Blijweert me in contact met een zakenman uit Waasmunster. Die zou een mooi verhaal hebben. In het kader van mijn job ben ik gaan luisteren. De man vertelde dat De Gucht, net als hijzelf, geld zou hebben geparkeerd op een rekening van de Rothschildbank in Monaco. Dit is een verhaal waar journalisten wel oren naar zullen hebben, zo gaf hij me nog met een knipoog mee toen ik vertrok. Ik heb de info doorgegeven aan mijn eigen diensten en het parket. Die hebben niets gevonden. Ik vind het ook zeer onwaarschijnlijk. Volgens mij ging het om een valsevlagoperatie. Klinkt als een slechte spionageroman. Anthonissen: De Staatsveiligheid heeft ooit contact met me opgenomen. Ze toonde interesse in het dossier van de Koerdische tv-zender ROJ TV in Denderleeuw. Ik heb bevestigd dat de BBI ermee bezig was geweest, en nodigde hen uit het dossier te komen inkijken. Een vriendelijke dame is dan wat kopieën komen nemen. Kort daarna vroegen ze me om bij het bedrijf bepaalde informatie op te vragen die niet in het dossier zat. Maar dan heb ik gezegd: nee. Mijn procedures dienen enkel om belastingen te innen.",Karel Anthonissen: 'Het antifraudebeleid van minister Koen Geens bestaat uit één woord: onwil'
5ef1fcfd8f77eac0a1e3c9cd,https://www.tijd.be/r/t/1/id/10234877,2020-06-23T09:51:16.000Z,"De Gentse aanbieder van internetdiensten strijkt neer in Turkije.\n\nTeam.blue (ex-Combell) neemt het Turkse Natro over. Natro is in Turkije, dat 80 miljoen inwoners telt, een van de grootste hostingproviders, met 120.000 klanten en meer dan een half miljoen geregistreerde domeinnamen. Het bedrijf uit Istanbul telt 70 medewerkers.\n\nNatro voegt zich bij de Europese topper van Jonas Dhaenens. De Gentenaar richtte in 1999 op zijn 16de Combell op. Door een rist overnames werd het snel marktleider in België. Daarna trok het naar Nederland en Scandinavië, met de hulp van de Belgische investeerder Waterland, dat later werd afgelost door het Britse Hg.\n\nIn juni vorig jaar volgde een kwantumsprong door de fusie met de Nederlandse evenknie TransIP, wat Combell deed opgaan in team.blue. Na dataspecialist Collibra de tweede Vlaamse unicorn, een bedrijf met een waarde van 1 miljard euro.",Vlaamse unicorn team.blue zet eerste stap buiten Europa
5ef23539fca59975077482e5,https://www.nieuwsblad.be/cnt/dmf20200623_04998845,2020-06-23T13:08:42.000Z,"De Internationale Wielerunie UCI heeft de Wit-Russische renner Kanstantsin Siutsou (37) dinsdag een schorsing van vier jaar opgelegd.\n\nDe vijfvoudige nationaal kampioen tijdrijden en ex-wereldkampioen bij de beloften testte in 2018 positief op epo bij een controle buiten competitie. Zijn team Bahrain Merida, waar zijn contract afliep, schorste hem met onmiddellijke ingang. Sindsdien kwam hij niet meer in actie.\n\nSiutsou was bezig aan zijn tweede seizoen bij Bahrain Merida. Eerder reed de Wit-Rus in het shirt van onder meer Dimension Data en Sky. Zijn laatste zege dateerde van april 2018 toen hij de Ronde van Kroatië won. Een negende plaats in de Giro (2011) is zijn beste uitslag in een grote ronde.",UCI schorst Wit-Rus Kanstantsin Siutsou vier jaar
5ef2353edf0f67836f4313b1,https://www.hln.be/sport/wielrennen/koers-kort-boom-wordt-performance-manager-bij-ccc-liv-siutsou-vier-jaar-geschorst~afb79415/,2020-06-23T14:20:00.000Z,"sport, sportdiscipline, wielersport, wegwielrennen, Bahrain Merida, Boom, CCC, CCC-Liv, Dimension Data, Giro, Greg Van Avermaet, Internationale Wielerunie, Kanstantsin Siutsou, Lars Boom, Marianne Vos, Parijs, Ronde van Kroatië, Roompot, Sky, Tim Merlier, Tour, UCI, Wit-Rus, WorldTour",KOERS KORT. Boom wordt performance manager bij CCC-Liv - Siutsou vier jaar geschorst 
5ef26d8149cba12f29098cd6,https://www.knack.be/nieuws/belgie/eerste-teruggekeerde-syriestrijders-vertonen-tekenen-van-re-integratie/article-news-1613641.html,2020-06-23T18:01:06.000Z,"Van de eerste Syriëstrijders die zijn teruggekeerd naar ons land vertoont een groot deel tekenen van re-integratie in de maatschappij. Dat zei OCAD-directeur Paul Van Tigchelt dinsdagmiddag tijdens een hoorzitting in de Commissie Justitie van de Kamer.\n\nHet Coördinatieorgaan voor de dreigingsanalyse OCAD heeft in totaal weet van 139 teruggekeerde Syriëstrijders. Van hen leven er 99 in België: 34 in een gevangenis, 65 anderen hebben hun straf al uitgezeten. Van die laatste groep is ongeveer driekwart bezig met de re-integratie in de maatschappij, aldus Van Tigchelt.\n\nVijf van hen zijn intussen zelfs geschrapt uit de database van het OCAD. Het gaat daarbij voor de duidelijkheid wel telkens om Syriëstrijders die in de periode tussen 2013 en 2015, vaak compleet gedesilussioneerd, zijn teruggekeerd uit het Midden-Oosten. De echte 'hardliners' zitten nog in de gevangenis, zijn nog niet teruggekeerd of zijn overleden.\n\nDeradicalisering\n\nBelgië begon in 2015 ook met nauw toezicht op en deradicalisering van geradicaliseerde gevangenen. Op dit moment worden nog 165 gevangenen van nabij opgevolgd, aldus Rudy Van De Voorde, directeur-generaal penitentiaire inrichtingen bij de FOD Justitie. Dat gaat om erg verschillende profielen, al gaat het volgens Van De Voorde wel altijd om makkelijk beïnvloedbare mensen. De kennis van de islam is bij de meesten dan weer 'summier', zei Valérie Lebrun, de directrice van de gevangenis van Ittre.\n\nMeer dan vier jaar na de invoering van de deradicaliserings- en resocialisatieprogramma's in de gevangenissen blijft de beoordeling ervan moeilijk. Dat komt vooral omdat er op lange termijn geëvalueerd moet kunnen worden, maar ook omdat bepaalde instrumenten niet voorhanden zijn. Zo stipte ULiège-professor Michael Dantinne aan dat de aanbevelingen op dat vlak nog niet voldoende zijn uitgevoerd.\n\nOok de Belgische staatsstructuur helpt niet mee. Zo zijn gevangenissen en inlichtingendiensten federale materie, maar vallen de justitiehuizen en de re-integratie van gedetineerden onder de gemeenschappen. Met andere woorden: de federale diensten moeten het risico dat een bepaalde gevangene inhoudt inschatten, terwijl de deelstaten verantwoordelijk zijn voor het beheer van dat risico. 'Een uitdaging', erkende Van Tigchelt. (Belga)\n\nHet Coördinatieorgaan voor de dreigingsanalyse OCAD heeft in totaal weet van 139 teruggekeerde Syriëstrijders. Van hen leven er 99 in België: 34 in een gevangenis, 65 anderen hebben hun straf al uitgezeten. Van die laatste groep is ongeveer driekwart bezig met de re-integratie in de maatschappij, aldus Van Tigchelt. Vijf van hen zijn intussen zelfs geschrapt uit de database van het OCAD. Het gaat daarbij voor de duidelijkheid wel telkens om Syriëstrijders die in de periode tussen 2013 en 2015, vaak compleet gedesilussioneerd, zijn teruggekeerd uit het Midden-Oosten. De echte 'hardliners' zitten nog in de gevangenis, zijn nog niet teruggekeerd of zijn overleden.België begon in 2015 ook met nauw toezicht op en deradicalisering van geradicaliseerde gevangenen. Op dit moment worden nog 165 gevangenen van nabij opgevolgd, aldus Rudy Van De Voorde, directeur-generaal penitentiaire inrichtingen bij de FOD Justitie. Dat gaat om erg verschillende profielen, al gaat het volgens Van De Voorde wel altijd om makkelijk beïnvloedbare mensen. De kennis van de islam is bij de meesten dan weer 'summier', zei Valérie Lebrun, de directrice van de gevangenis van Ittre. Meer dan vier jaar na de invoering van de deradicaliserings- en resocialisatieprogramma's in de gevangenissen blijft de beoordeling ervan moeilijk. Dat komt vooral omdat er op lange termijn geëvalueerd moet kunnen worden, maar ook omdat bepaalde instrumenten niet voorhanden zijn. Zo stipte ULiège-professor Michael Dantinne aan dat de aanbevelingen op dat vlak nog niet voldoende zijn uitgevoerd. Ook de Belgische staatsstructuur helpt niet mee. Zo zijn gevangenissen en inlichtingendiensten federale materie, maar vallen de justitiehuizen en de re-integratie van gedetineerden onder de gemeenschappen. Met andere woorden: de federale diensten moeten het risico dat een bepaalde gevangene inhoudt inschatten, terwijl de deelstaten verantwoordelijk zijn voor het beheer van dat risico. 'Een uitdaging', erkende Van Tigchelt. (Belga)",Eerste teruggekeerde Syriëstrijders vertonen tekenen van re-integratie
5ef31638eb5d2cd8697928db,https://www.nieuwsblad.be/cnt/dmf20200624_04999530,2020-06-24T04:09:57.000Z,"Het informatie- en adviescentrum over sekten (IACSSO) heeft het Crisiscentrum ingelicht over onregelmatigheden in verband met het coronavirus. Dat schrijft La Dernière Heure woensdag.\n\nHet IACSSO “stelt ongerust vast dat bepaalde spirituele of religieuze organisaties, via hun interpretatie van de epidemie, boodschappen verspreiden die ertoe kunnen leiden dat hun volgers de gezondheidsrichtlijnen niet respecteren en de volksgezondheid potentieel schade toebrengen”, zegt directrice Kerstine Vanderput.\n\nVerschillende meldingen werden overgemaakt aan het Crisiscentrum. De aandacht van de autoriteiten werd getrokken door een aantal organisaties die in drie categorieën worden verdeeld: “diegenen die een preventieve behandeling voorstellen die je moet kopen of zelf maken, diegenen die een behandeling voorstellen die de betrokken personen en hun omgeving, en dus de samenleving in gevaar kan brengen, en tot slot diegenen die de huidige maatregelen tegen de pandemie in twijfel trekken.”\n\nDe meldingen hebben niet tot maatregelen geleid, bij gebrek aan personeel en middelen voor de strijd tegen sekten binnen de Staatsveiligheid, die zich vooral focust op terrorisme en radicalisering.\n\n“De meldingen die officieel bij ons binnenlopen, worden steeds in onze databank gestopt. We beantwoorden hun vragen met de beschikbare informatie, met de melding dat onze inlichtingen gedateerd zijn en dat we de sekten niet meer actief volgen. We zijn uiteraard waakzaam voor informatie die uitzonderlijk in verband zou staan met terrorisme, extremisme of spionage”, zegt Pascal Petry, de adjunct-administrateur-generaal van de Staatsveiligheid.",Crisiscentrum ingelicht over hoe sekten in ons land met coronavirus omgaan
5ef34e756003d0e246b11635,https://www.hbvl.be/cnt/bllwe_04999906/uitstel-feesteditie-zelem-zomert-tot-2021,2020-06-24T12:22:00.000Z,"Halen - De dorpshappening Zelem Zomert vindt dit jaar niet plaats. De editie van dit jaar wordt integraal naar 2021 verplaatst. Dat heeft de organisatie beslist/\n\n2020 zou een feestjaar worden voor Zelem Zomert. De happening zou immers voor de 15de keer plaatsvinden. “Maar het Coronavirus en de daarbij horende maatregelen maken het dit jaar onmogelijk om dit groots dorpsgebeuren te laten plaatsvinden”, zegt voorzitter Erik Van Roelen van de organiserende vzw. “Het is jammer, maar de organisatie kan dit jaar niet doorgaan. Enkele weken verschuiven is ook niet mogelijk gezien de huidige omstandigheden. Het is dubbel pech want met de huidige hype rond Mama’s Jasje in “Liefde voor Muziek”, waren we verzekerd van een topaffiche. Maar niet getreurd: Peter Van Laet beloofde al om volgend jaar de tent zeker en vast op stelten te komen zetten samen met Danny Fabry, Yves Segers, Sam Gooris en coverband Outback”.\n\nHet elfkoppige bestuur besliste dus om het volledige feestprogramma integraal te verplaatsen naar 2021.\n\n“We spelen dan ook in op het EK-voetbal, dat dus ook een jaar wordt verschoven. Op vrijdag 11 juni 2021 zal de tweede editie van de Zelem Zomert Run plaatsvinden: een “bosloop” in de lokale natuur, zowel voor geoefende lopers, voor recreanten, als voor gezinnen met kinderen.\n\nOp een reuzegroot scherm In de Pop-Up Voetbaltempel worden de Rode Duivels live aangemoedigd tijdens al hun wedstrijden op het EK.\n\nHet feestweekend zelf wordt ingezet op vrijdag 25 juni met een After-Work Party, net zoals dat bij onze tiende verjaardag ook het geval was. he is een aangenaam kader om samen met collega’s, familie en vrienden het weekend goed in te zetten met lekkere hapjes en drankjes van De Kleine Chef, vergezeld van uitnodigende dansmuziek. “\n\n“Op zondag 27 juni staat de familiedag in het teken van muziek en animatie voor jong en oud. Traditiegetrouw start dit met een misviering, gevolgd door een volksreceptie. Vzw De Pastorie organiseert daarna al voor de derde keer een feesteditie van het maandelijkse dorpsrestaurant. Tot slot zullen de genoemde artiesten het beste van zichzelf geven terwijl de kinderen volop kunnen genieten van de kinderanimatie met een heuse kinderdisco, workshops, springkastelen en een waterglijbaan. De hongerigen kunnen terecht bij de food trucks. Kruis de data alvast aan in je agenda van 2021.",Uitstel feesteditie Zelem Zomert tot 2021
5ef34e766003d0e246b1163f,https://www.hbvl.be/cnt/bldma_04999793/rijbewijs-in-bankkaartmodel-bijna-vervallen,2020-06-24T10:04:00.000Z,"Ham - Rijbewijzen in bankkaartmodel werden voor het eerst afgeleverd in juli 2010. Deze rijbewijzen zijn 10 jaar gelding en moeten dus binnenkort hernieuwd worden. Het opvolgen van de vervaldatum van het rijbewijs is echter iets dat je zelf moet doen.\n\nDe overheid verstuurt hiervoor geen oproepingen of herinneringen. Kijk dus zeker zelf even na of je rijbewijs nog geldig is en vraag op tijd je hernieuwing aan. Dit kan via www.ham.be/maakeenafspraak.\n\nDe leveringstermijn van een nieuw rijbewijs bedraagt 5 werkdagen. Een nieuw rijbewijs kost 25 euro en een recente pasfoto is nodig. Als de foto op je eID nog recent en gelijkend is, kan deze uit de database van de identiteitskaarten opgehaald worden en moet je geen pasfoto meebrengen of laten maken in onze pasfotocabine.",Rijbewijs in bankkaartmodel bijna vervallen?
5ef34e787ff8fa6eeeb4e52b,https://www.tijd.be/r/t/1/id/10235147,2020-06-24T10:44:50.000Z,"Net als de rest van Europa trok Euronext Brussel stevig lager. Solvay kreeg op zijn donder na een miljardenafboeking. Melexis en Greenyard zorgden dankzij nieuwe koopadviezen voor tegengewicht.\n\nDinsdag trokken de Europese beurzen hoger na de publicatie van hoopgevende economische data. Vandaag haalde de vrees dat het oplopende aantal coronabesmettingen het herstel zal vertragen de bovenhand. Een betere Duitse Ifo-index kon dat niet verhelpen. De grootste klappen zijn voor conjunctuurgevoelige sectoren.\n\nEuronext Brussel volgde de neerwaartse trend. De Bel20 gaf 3,9 procent prijs tot 3.301 punten. De grootste verliezen - ruim 5 procent - waren voor inoxproducent Aperam en bierreus AB InBev.\n\nSolvay zakte 4,1 procent tot 69,60 euro.\n\nHet chemieconcern kwam onverwacht met een trading update over het tweede kwartaal en die was – zoals te verwachten is in coronatijden – niet zo positief. In de maanden april en mei kwam de omzet 20 procent lager uit dan een jaar eerder. De zwaarste impact was voor activiteiten die te maken hebben met olie en gas, auto- en vliegtuigproductie, waar de omzet zowat 40 procent terugviel.\n\nSolvay kondigde tegelijk een afboeking van 1,5 miljard euro aan, waarvan zowat 80 procent verband houdt met de goodwill op de overname van Cytec (composietmaterialen voor auto’s en vliegtuigen). Beleggers zijn ‘not amused’ en sturen het aandeel 2,8 procent lager naar 70,54 euro.\n\nDe imperiumbouwstrategie van de voorgaande CEO Clamadieu heeft Solvay niet echt geholpen Kepler Cheuvreux\n\nDe omzetdaling met 20 procent is groter dan de 15 procent waar KBC Securities-analist Wim Hoste tot dusver op rekende. Solvay geeft voorlopig geen informatie over de onderliggende brutobedrijfswinst (ebitda). De omvang van de omzetdaling doet Hoste echter vermoeden dat zijn verwachting van een daling met 26 procent in het tweede kwartaal 'iets te optimistisch' zal blijken.\n\nOndanks het nogal slechte nieuws en de beperkte visibiliteit op korte termijn blijft de analist Solvay appreciëren voor zijn doorgaans sterke marktleiderschapsposities en ‘het solide zelfhulppotentieel’ (Hoste doelt op de doelstelling om tegen 2024 voor 410 miljoen euro te besparen). Hij vindt de waardering vrij aantrekkelijk en behoudt zijn ‘bijkopen’-advies. Hij laat wel zijn koersdoel zakken van 100 naar 90 euro.\n\nING-analist Stijn Demeester denkt dat na de trading update van Solvay de consensusverwachting voor de omzet in het tweede kwartaal verder zal dalen. Voor de consensusprognose voor de brutobedrijfswinst (ebitda) verwacht hij maar weinig impact aangezien die al met een daling van 40 procent rekening houdt. Hij handhaaft zijn koopadvies en koersdoel van 120 euro.\n\nKepler Cheuvreux wijst er op dat Solvay al in 2019 een zware afboeking deed – voor 879 miljoen euro, vooral als gevolg van de overname van Novecare. ‘De imperiumbouwstrategie van de voorgaande CEO Clamadieu heeft Solvay niet echt geholpen’, klinkt het. ‘We denken dat de nieuwe CEO Ilham Khadri een andere strategie zal volgen waarbij de focus op interne sterkte en een lagere kostenstructuur ligt, en die meer klantgericht is.’ Het advies (houden) en koersdoel (70 euro) blijven stabiel.\n\nChips en groenten\n\nOp de brede markt brachten twee buitenlandse koopadviezen leven in de brouwerij.\n\nJPMorgan-analist Varun Rajwanshi verhoogt het advies voor Melexis van 'houden' naar 'kopen'. Het koersdoel stijgt van 55 euro naar 84 euro. Dat is het hoogste koersdoel van alle analisten, leren cijfers van Bloomberg.\n\nMelexis, dat vooral chips en sensoren voor de autosector ontwikkelt en verkoopt, maakte eind april goede eerstekwartaalcijfers bekend. Dat het tweede kwartaal heel wat minder zal zijn – heel wat autofabrieken lagen wekenlang stil – lijkt echter onvermijdelijk.\n\nDankzij het koopadvies en hoog koersdoel veerde het aandeel 4,2 procent op tot 68,70 euro.\n\nOok het fruit- en groenteconcern Greenyard opende sterk, maar sloot 0,6 procent lager op 5,41 euro. Analist Robert Jan Vos van ABN AMRO verhoogt het advies van ‘houden’ naar ‘kopen’. Het koersdoel ligt op 7,50 euro. Dat impliceert een opwaarts potentieel van 38 procent.\n\nHet is het eerste koopadvies in lang voor Greenyard. Degroof, Berenberg en KBC Securities hanteren een 'houden'-advies, leren de data van de nieuwsdienst Bloomberg.\n\nLuxemburg\n\nWDP , de specialist in logistiek en semi-industrieel vastgoed, lanceert een nieuw project in het Groothertogdom Luxemburg. In de logistieke zone Eurohub Centre bij Contern - vlak bij de Luxemburgse vrachtluchthaven - gaat WDP een nieuw distributiecentrum van ongeveer 15.000 m² bouwen.\n\nHet nieuwbouwmagazijn, dat een investering van 18 miljoen euro vergt, is al voor de helft voorverhuurd aan de logistiek dienstverlener DB Schenker, en dat voor een periode van tien jaar. Voor de rest zoekt WDP huurders.\n\n‘Een welkome aanvulling op WDP’s bestaande aanwezigheid in Luxemburg’, meent Degroof Petercam. De locatie van het nieuwe distributiecentrum ligt op een armlengte van de Luxemburgse luchthaven en belangrijke wegen.’ Het advies (houden) en koersdoel (24,50 euro) veranderen niet.\n\nWDP dreef mee op de verkoopstroom en zakte 0,7 procent tot 24,81 euro.\n\nEstelle\n\nMithra staat weer een stap dichter bij de lancering van zijn anticonceptiepil Estelle in de Verenigde Staten. De aanvraag om de pil op de markt te mogen brengen, de ‘New Drug Application’, is aanvaard door de Amerikaanse geneesmiddelendienst FDA. Een eventuele goedkeuring wordt in de eerste helft van 2021 verwacht. Voor de commercialisering in de VS zal Mayne Pharma instaan.\n\nDe Amerikaanse markt voor gecombineerde hormonale contraceptiva wordt op meer dan 4 miljard dollar per jaar geraamd. Met Estelle zou bovendien voor het eerst in een halve eeuw een nieuw oestrogeen voor anticonceptiegebruik in de VS op de markt komen.\n\n‘Het nieuws van vandaag (…) brengt een potentiële marktgoedkeuring een stap dichterbij. Wij verwachten geen regelgevende hindernis gezien de uitgebreide veiligheids- en efficiëntietesten die op Estelle zijn uitgevoerd’, zeggen de biofarma-analisten van KBC Securities. Ze raamden eerder al de kans op succes voor Estelle op 95 procent. Ze vinden Mithra koopwaardig met een koersdoel van 33,50 euro.",Melexis en Greenyard blinken uit op rode beursdag
5ef386c0bbad12563c4e7262,https://www.knack.be/nieuws/belgie/bezorgdheid-over-contact-tracing-het-recht-op-privacy-is-niet-te-geef/article-opinion-1614013.html,2020-06-24T14:20:06.000Z,"Communicatiewetenschappers Ralf De Wolf, Marijn Martens, & Tom Evens hopen dat de informatiecampagne die de overheid wil opzetten rond contactopsporing verder zal gaan dan het louter informeren van de burger.\n\nHet virus zal terugkomen, dat is alvast hetgeen Professor Peter Piot, aangesteld als bijzonder adviseur van de Europese Commissievoorzitter Ursula von der Leyen, ons wist te vertellen. Hoe we ons hiertegen kunnen wapenen is al langer duidelijk; mondmaskers, verluchten, ontsmetten en fysieke afstand bewaren. Als de afgelopen weken een leerschool kan zijn, wordt in deze context afstand bewaren een hele uitdaging.\n\nDoor de versoepelingen, wordt er volop ingezet op het opsporen van besmette personen. En daar knelt nu juist het schoentje. Blijkbaar zijn Vlamingen niet zo bereidwillig om hun contacten te delen. Het charme-offensief van de virologen om de Vlaming nog maar eens te overtuigen van het belang van een corona-maatregel zet blijkbaar geen zoden aan de dijk. Ook Vlaams minister van Welzijn, Gezin Volksgezondheid en Armoedebestrijding Wouter Beke liet weten dat er in de praktijk nogal wat mensen geen contacten doorgeven of zelf bereikt worden. Vlaams-minister president Jan Jambon stelt alvast dat de ""ingebakken argwaan van de Vlaming tegenover de overheid"" nergens voor nodig is, en zal daarom binnenkort een infocampagne lanceren.\n\nBezorgdheid over contact tracing? Het recht op privacy is niet te geef.\n\nWe zouden het bijna vergeten, maar naast het manueel contacten opsporen werd ook het idee van een contact-tracing applicatie geopperd, de zogenaamde 'corona app'. Ook hiervoor is er blijkbaar maar weinig vertrouwen in de overheid. Ons onderzoek toont aan dat er minder vertrouwen is om gegevens te delen met de overheid, dan met een ziekenhuis. Ook is het opvallend dat er een grote bezorgdheid is over wat er met persoonlijke gegevens, verzameld door zo'n app, zou gebeuren na de coronacrisis.\n\nDe rol van de overheid bij de ontwikkeling en implementatie van een corona app kan gelukkig beperkt blijven. De ""decentralized privacy-preserving proximity tracing of DP-3T"" maakt gebruik van bluetooth, en dus geen GPS, om contacten te meten. Je exacte locatie hoeft dus niet geweten te zijn. Er wordt uitgegaan van een vrijwillig gebruik, alsook dat de informatie gedecentraliseerd wordt opgeslagen. Met andere woorden, een derde partij zoals een overheid is overbodig.\n\nToch zijn er heel wat zaken die de adoptie van een corona-app, zowel met een decentrale of centrale werking, bemoeilijkheden. In het bijzonder hoe privacy wordt gekaderd in dit hele gebeuren. Een expliciete uiteenzetting van wat privacy juist inhoudt, ontbreekt veelal in publieke debatten die eerder pro of contra zijn. Terwijl dat publieke debat belangrijk is willen we op een verantwoorde manier technologie aanwenden om een maatschappelijke probleem aan te pakken.\n\nNaast verwijzingen naar de algemene richtlijnen van de EU en hoe applicaties volledig aan de GDPR-regels moeten voldoen kunnen we twee dominante interpretaties onderscheiden.\n\nVooreerst wordt privacy gezien als het recht om met rust gelaten te worden. Mensen worden niet graag in de gaten gehouden. Niet door de overheid, en niet door een (gedecentraliseerde) app waarvan men de werking nog niet vat. We moeten opletten dat ""vertrouwen alleen nog maar gestalte krijgt vanuit de dwingende imperatief dat je niets mag achterhouden"", zoals Ignaas Devisch terecht opmerkte. Een (te) strikte interpretatie van het recht om met rust gelaten te worden zorgt er evenwel voor dat elke vorm van innovatie waarvoor persoonlijke informatie nodig is vereenzelvigd wordt met een teloorgang van de privacy.\n\nVoortbouwend op technologische innovatie wordt privacy ook als een ruilmiddel omschreven met een nadruk op individuele controle. Zo zouden Vlaamse burgers zelf kunnen beslissen welke informatie wordt geruild in plaats voor veiligheid en gezondheid. Een doorgedreven interpretatie van deze definitie legt weliswaar heel wat verantwoordelijkheid bij het individu, voor iets wat een maatschappelijke verworven recht zou moeten zijn. Opvallend is dat bij deze definiëring weinig rekening wordt gehouden met de verschillen tussen individuen. Zo heeft niet iedereen toegang tot een smartphone (met bluetooth) of de nodige vaardigheden om de applicatie te installeren en gebruiken, en heeft dus niet iedereen iets om te ruilen.\n\nHet moge duidelijk zijn dat beide kampen hun beperkingen hebben. Indien er een grote infocampagne wordt gelanceerd over contactonderzoek (manueel en/of via een applicatie) lijkt het ons alvast opportuun om discussies te vermijden die het opgeven van informatie (ook al gaat het maar over bluetooth signalen) vereenzelvigen met het opgeven van privacy. Dit hoeft niet zo te zijn. Evenzeer lijkt het verantwoord om privacy niet te reduceren tot een munteenheid die gezondheid en veiligheid kan kopen. Het recht op privacy blijft van essentieel belang en een recht is niet te geef.\n\n""Privacy is een sociaal en contextueel gebeuren"" horen we Helen Nissenbaum, een van de meeste invloedrijke denkers over privacy in onze digitale samenleving, zeggen. Over de jaren heen hebben we in offline en online contexten privacy normen kunnen opbouwen. Zo weten we dat we best de deur van onze kamer toe doen als we een privaat gesprek willen voeren of beginnen we te fluisteren op de trein. Evenzeer hebben we geleerd om sociale media profielen af te schermen en niet alle informatie online te delen. Iedere context is uniek en langzamerhand beginnen we de huidige situatie te vatten, wat gepast is en wat niet.\n\nLaat een infocampagne over contact tracing de start zijn van een langetermijnvisie waarbij de rol van surveillance en technologie in de bestrijding van pandemieën wordt bediscussieerd, eerder dan een louter informeren en duiding van de verwachte rol van de burger.\n\nRalf De Wolf, Marijn Martens, en Tom Evens zijn onderzoekers aan de Universiteit Gent (Vakgroep communicatiewetenschappen), verbonden aan het onderzoekscentrum Imec-Mict en het kenniscentrum Data & Maatschappij.\n\nHet virus zal terugkomen, dat is alvast hetgeen Professor Peter Piot, aangesteld als bijzonder adviseur van de Europese Commissievoorzitter Ursula von der Leyen, ons wist te vertellen. Hoe we ons hiertegen kunnen wapenen is al langer duidelijk; mondmaskers, verluchten, ontsmetten en fysieke afstand bewaren. Als de afgelopen weken een leerschool kan zijn, wordt in deze context afstand bewaren een hele uitdaging.Door de versoepelingen, wordt er volop ingezet op het opsporen van besmette personen. En daar knelt nu juist het schoentje. Blijkbaar zijn Vlamingen niet zo bereidwillig om hun contacten te delen. Het charme-offensief van de virologen om de Vlaming nog maar eens te overtuigen van het belang van een corona-maatregel zet blijkbaar geen zoden aan de dijk. Ook Vlaams minister van Welzijn, Gezin Volksgezondheid en Armoedebestrijding Wouter Beke liet weten dat er in de praktijk nogal wat mensen geen contacten doorgeven of zelf bereikt worden. Vlaams-minister president Jan Jambon stelt alvast dat de ""ingebakken argwaan van de Vlaming tegenover de overheid"" nergens voor nodig is, en zal daarom binnenkort een infocampagne lanceren. We zouden het bijna vergeten, maar naast het manueel contacten opsporen werd ook het idee van een contact-tracing applicatie geopperd, de zogenaamde 'corona app'. Ook hiervoor is er blijkbaar maar weinig vertrouwen in de overheid. Ons onderzoek toont aan dat er minder vertrouwen is om gegevens te delen met de overheid, dan met een ziekenhuis. Ook is het opvallend dat er een grote bezorgdheid is over wat er met persoonlijke gegevens, verzameld door zo'n app, zou gebeuren na de coronacrisis.De rol van de overheid bij de ontwikkeling en implementatie van een corona app kan gelukkig beperkt blijven. De ""decentralized privacy-preserving proximity tracing of DP-3T"" maakt gebruik van bluetooth, en dus geen GPS, om contacten te meten. Je exacte locatie hoeft dus niet geweten te zijn. Er wordt uitgegaan van een vrijwillig gebruik, alsook dat de informatie gedecentraliseerd wordt opgeslagen. Met andere woorden, een derde partij zoals een overheid is overbodig. Toch zijn er heel wat zaken die de adoptie van een corona-app, zowel met een decentrale of centrale werking, bemoeilijkheden. In het bijzonder hoe privacy wordt gekaderd in dit hele gebeuren. Een expliciete uiteenzetting van wat privacy juist inhoudt, ontbreekt veelal in publieke debatten die eerder pro of contra zijn. Terwijl dat publieke debat belangrijk is willen we op een verantwoorde manier technologie aanwenden om een maatschappelijke probleem aan te pakken.Naast verwijzingen naar de algemene richtlijnen van de EU en hoe applicaties volledig aan de GDPR-regels moeten voldoen kunnen we twee dominante interpretaties onderscheiden.Vooreerst wordt privacy gezien als het recht om met rust gelaten te worden. Mensen worden niet graag in de gaten gehouden. Niet door de overheid, en niet door een (gedecentraliseerde) app waarvan men de werking nog niet vat. We moeten opletten dat ""vertrouwen alleen nog maar gestalte krijgt vanuit de dwingende imperatief dat je niets mag achterhouden"", zoals Ignaas Devisch terecht opmerkte. Een (te) strikte interpretatie van het recht om met rust gelaten te worden zorgt er evenwel voor dat elke vorm van innovatie waarvoor persoonlijke informatie nodig is vereenzelvigd wordt met een teloorgang van de privacy. Voortbouwend op technologische innovatie wordt privacy ook als een ruilmiddel omschreven met een nadruk op individuele controle. Zo zouden Vlaamse burgers zelf kunnen beslissen welke informatie wordt geruild in plaats voor veiligheid en gezondheid. Een doorgedreven interpretatie van deze definitie legt weliswaar heel wat verantwoordelijkheid bij het individu, voor iets wat een maatschappelijke verworven recht zou moeten zijn. Opvallend is dat bij deze definiëring weinig rekening wordt gehouden met de verschillen tussen individuen. Zo heeft niet iedereen toegang tot een smartphone (met bluetooth) of de nodige vaardigheden om de applicatie te installeren en gebruiken, en heeft dus niet iedereen iets om te ruilen. Het moge duidelijk zijn dat beide kampen hun beperkingen hebben. Indien er een grote infocampagne wordt gelanceerd over contactonderzoek (manueel en/of via een applicatie) lijkt het ons alvast opportuun om discussies te vermijden die het opgeven van informatie (ook al gaat het maar over bluetooth signalen) vereenzelvigen met het opgeven van privacy. Dit hoeft niet zo te zijn. Evenzeer lijkt het verantwoord om privacy niet te reduceren tot een munteenheid die gezondheid en veiligheid kan kopen. Het recht op privacy blijft van essentieel belang en een recht is niet te geef. ""Privacy is een sociaal en contextueel gebeuren"" horen we Helen Nissenbaum, een van de meeste invloedrijke denkers over privacy in onze digitale samenleving, zeggen. Over de jaren heen hebben we in offline en online contexten privacy normen kunnen opbouwen. Zo weten we dat we best de deur van onze kamer toe doen als we een privaat gesprek willen voeren of beginnen we te fluisteren op de trein. Evenzeer hebben we geleerd om sociale media profielen af te schermen en niet alle informatie online te delen. Iedere context is uniek en langzamerhand beginnen we de huidige situatie te vatten, wat gepast is en wat niet. Laat een infocampagne over contact tracing de start zijn van een langetermijnvisie waarbij de rol van surveillance en technologie in de bestrijding van pandemieën wordt bediscussieerd, eerder dan een louter informeren en duiding van de verwachte rol van de burger. Ralf De Wolf, Marijn Martens, en Tom Evens zijn onderzoekers aan de Universiteit Gent (Vakgroep communicatiewetenschappen), verbonden aan het onderzoekscentrum Imec-Mict en het kenniscentrum Data & Maatschappij.",'Bezorgdheid over contact tracing? Het recht op privacy is niet te geef'
5ef3bf0475d62d7b44bbd28e,https://www.hbvl.be/cnt/dmf20200624_05000513/wk-skeeleren-uitgesteld-tot-2021,2020-06-24T20:36:59.000Z,"De wereldkampioenschappen skeeleren, die in september op de agenda stonden, zijn wegens de coronacrisis met een jaar uitgesteld. Dat heeft World Skate woensdag bekendgemaakt.\n\nHet WK wordt gehouden in de Colombiaanse steden Cartagena en Arjona. Exacte data zijn nog niet vastgesteld.\n\nDe World Roller Games, waar ook rollerhockey en kunstschaatsen op wieltjes onder valt, zijn van 2021 verschoven naar 2022. Dat toernooi wordt in Argentinië gehouden.",WK skeeleren uitgesteld tot 2021
5ef3bf053e5e82ca45cef197,https://www.gva.be/cnt/dmf20200624_05000513/wk-skeeleren-uitgesteld-tot-2021,2020-06-24T20:36:59.000Z,"De wereldkampioenschappen skeeleren, die in september op de agenda stonden, zijn wegens de coronacrisis met een jaar uitgesteld. Dat heeft World Skate woensdag bekendgemaakt.\n\nHet WK wordt gehouden in de Colombiaanse steden Cartagena en Arjona. Exacte data zijn nog niet vastgesteld.\n\nDe World Roller Games, waar ook rollerhockey en kunstschaatsen op wieltjes onder valt, zijn van 2021 verschoven naar 2022. Dat toernooi wordt in Argentinië gehouden.",WK skeeleren uitgesteld tot 2021
5ef3bf0561b73443ebd032e6,https://www.standaard.be/cnt/dmf20200624_05000513,2020-06-24T20:36:59.000Z,"De wereldkampioenschappen skeeleren, die in september op de agenda stonden, zijn wegens de coronacrisis met een jaar uitgesteld. Dat heeft World Skate woensdag bekendgemaakt.\n\nHet WK wordt gehouden in de Colombiaanse steden Cartagena en Arjona. Exacte data zijn nog niet vastgesteld.\n\nDe World Roller Games, waar ook rollerhockey en kunstschaatsen op wieltjes onder valt, zijn van 2021 verschoven naar 2022. Dat toernooi wordt in Argentinië gehouden.",WK skeeleren uitgesteld tot 2021
5ef3bf06596d2c51dbbfe627,https://www.tijd.be/r/t/1/id/10235270,2020-06-24T20:01:50.000Z,"Een verhoging van de maximale bezoekersaantallen tot 400 in juli en 800 in augustus, en een veiligheidsmatrix voor evenementen met meer dan 200 toeschouwers. De evenementensector krijgt het perspectief waarvoor hij bij de regering had gesmeekt. Al is niet iedereen tevreden.\n\n6,4 miljard euro omzetverlies voor organisatoren en toeleveranciers. Dat verwacht de evenementensector dit jaar door de coronacrisis. De sector smeekte de regering de voorbije dagen om perspectief. Dat is er nu. Of toch een beetje, want behalve massafestivals en nachtclubs zijn vanaf 1 juli vrijetijdsactiviteiten met publiek opnieuw toegelaten. Naast de algemene regels voor afstand en hygiëne legt de Nationale Veiligheidsraad ook een maximumaantal bezoekers op.\n\nBij activiteiten die binnen plaatsvinden - theaterzalen, cinema's, concertzalen - zijn maximaal 200 mensen toegelaten, buiten worden dat er 400. In augustus kunnen die aantallen bijgesteld worden naar respectievelijk 400 en 800 bezoekers, als de besmettingscijfers dat toelaten. Infrastructuren waar het publiek neerzit, bijvoorbeeld een sportstadion, kunnen een uitzondering op de maximumcapaciteit vragen, al moet die vraag goed gestaafd zijn in een dossier en is er specifieke goedkeuring nodig.\n\nVeiligheidsmatrix\n\nNieuw is dat organisatoren van indoor- of outdoorevenementen vanaf 200 bezoekers verplicht zijn om het veiligheidsrisico van hun evenement te meten met een online tool, het COVID Event Risk Model. Aan de hand van twintig vragen over het type evenement (indoor of outdoor), het crowdmanagementplan of de mobiliteitsstromen komen ze te weten of hun evenement coronaproof is. Een puntensysteem bepaalt de kleur van het veiligheidslabel: groen, oranje of rood.\n\nOrganisatoren die na het invullen van de veiligheidsmatrix bij oranje of rood uitkomen, ontvangen computergestuurd advies over hoe ze hun score kunnen verhogen. ‘Een organisator die geen alcohol schenkt op zijn event of met data kan aantonen dat zijn publiek niet ver moet reizen, zal een hogere score krijgen’, zegt Christine Merckx, hoofd van het expertisecentrum Publieke Impact van de Karel de Grote Hogeschool. Zij ontwikkelde de veiligheidsmatrix samen met de virologen Marc Van Ranst en Erika Vlieghe en de evenementensector.\n\nCatering is voor 50 mensen toegelaten, terwijl op een evenement 200 mensen mogen zijn. 'Dan mag je 150 bezoekers geen eten geven, dat is absurd.’\n\nDe evenementensector was vragende partij voor de matrix. ‘We zijn blij dat de Nationale Veiligheidsraad ons heeft gehoord', zegt Bruno Schaubroeck, woordvoerder van de Alliantie voor Belgische Eventfederaties. Twee vragen blijven evenwel onbeantwoord. Catering is slechts voor 50 mensen toegelaten, terwijl op een evenement 200 mensen mogen zijn. 'Dan mag je 150 bezoekers geen eten geven, dat is absurd.’ De sector vindt het ook onlogisch dat evenementen voor een zittend publiek een uitzondering kunnen vragen maar evenementen waar mensen rondlopen, zoals beurzen, niet.\n\n\n\n'De uitzondering is duidelijk op maat van het voetbal geschreven', zegt Jan Van Esbroeck, de CEO van Sportpaleis Groep. De groep bezit naast het Sportpaleis nog enkele andere grote arena's en theaterzalen zoals de Lotto Arena, het Capitole in Gent, de Stadsschouwburg in Antwerpen en Vorst Nationaal. Al die zalen blijven dicht. ‘Bij deze voorwaarden om een uitzondering te krijgen, vallen we terug op een bezetting van 35 procent. Dat zou betekenen dat we in het Sportpaleis 5.000 mensen kunnen binnenlaten. Dat is financieel niet rendabel.’\n\nDe uitzondering is duidelijk op maat van het voetbal geschreven. Jan Van Esbroeck CEO Sportpaleis Group",We mogen weer (gecontroleerd) van het leven genieten
5ef3bf08c3c837a43a8b97bd,https://www.knack.be/nieuws/auto/radioplayer-worldwide-en-vw-groep-zetten-samenwerking-verder/article-belga-1614065.html,2020-06-24T18:50:06.000Z,"De Volkswagen Groep zet zijn samenwerking met Radioplayer Worldwide als bevoorrechte partner voor de ontwikkeling van infotainmentsystemen verder. Dat meldt het bedrijf in een persbericht.\n\nDit akkoord zal toelaten de hybride radio nog verder en beter te integreren in de geconnecteerde dashboards, klinkt het. Het systeem biedt optimale ontvangstmogelijkheden voor DAB+, FM of internet streaming, waarbij naargelang de ontvangstmogelijkheden automatisch wordt overgeschakeld tussen de verschillende modi om onverstoord luistergenot te verzekeren.\n\nRadioplayer Worldwide, waarvan Radioplayer.be deel uitmaakt, is een internationale organisatie zonder winstoogmerk die ondersteund wordt door de belangrijke publieke en private radio-omroepen en als doel heeft het beluisteren van radio op alle technologische platformen te bevorderen.\n\nNu werd het akkoord uit 2017 tussen Radioplayer Worldwide en de Volkswagen Groep bestendigd om de hybride radiosystemen van Audi, VW, Porsche en Lamborghini verder te ontwikkelen en van nieuwe functionaliteiten te voorzien. Het radioplatform Radioplayer Worldwide zal de Volkswagen Groep de officiële metadata van de radiostations leveren evenals de nodige technische support. Zo bekomt de autoconstructeur een bevoorrechte relatie met vele radio-omroepen, aldus het bedrijf.\n\nRadioplayer Worldwide krijgt dan weer toegang tot de recentste technologische ontwikkelingen in de autosector. De hybride radio is hierbij zeker een prioriteit, maar ook de visuele voorstellingen op de boordschermen krijgen de nodige aandacht in de research, net als radio on demand, zoals podcasts, of gepersonaliseerde radiobelevingen.(Belga)\n\nDit akkoord zal toelaten de hybride radio nog verder en beter te integreren in de geconnecteerde dashboards, klinkt het. Het systeem biedt optimale ontvangstmogelijkheden voor DAB+, FM of internet streaming, waarbij naargelang de ontvangstmogelijkheden automatisch wordt overgeschakeld tussen de verschillende modi om onverstoord luistergenot te verzekeren.Radioplayer Worldwide, waarvan Radioplayer.be deel uitmaakt, is een internationale organisatie zonder winstoogmerk die ondersteund wordt door de belangrijke publieke en private radio-omroepen en als doel heeft het beluisteren van radio op alle technologische platformen te bevorderen.Nu werd het akkoord uit 2017 tussen Radioplayer Worldwide en de Volkswagen Groep bestendigd om de hybride radiosystemen van Audi, VW, Porsche en Lamborghini verder te ontwikkelen en van nieuwe functionaliteiten te voorzien. Het radioplatform Radioplayer Worldwide zal de Volkswagen Groep de officiële metadata van de radiostations leveren evenals de nodige technische support. Zo bekomt de autoconstructeur een bevoorrechte relatie met vele radio-omroepen, aldus het bedrijf.Radioplayer Worldwide krijgt dan weer toegang tot de recentste technologische ontwikkelingen in de autosector. De hybride radio is hierbij zeker een prioriteit, maar ook de visuele voorstellingen op de boordschermen krijgen de nodige aandacht in de research, net als radio on demand, zoals podcasts, of gepersonaliseerde radiobelevingen.(Belga)",Radioplayer Worldwide en VW Groep zetten samenwerking verder
5ef42f76a17b24fe92cfd10e,https://www.nieuwsblad.be/cnt/dmf20200625_05000678,2020-06-25T02:03:44.000Z,"Volgens justitieminister Geens speelt deelname aan zo’n kamp mee bij het opnemen van een persoon in de Gemeenschappelijke Gegevensbank van de veiligheidsdiensten. Foto: Photo News\n\nDe Belgische veiligheidsdiensten hebben weet van een twintigtal Belgen met een rechts-extremistische ideologie die de voorbije jaren hebben deelgenomen aan paramilitaire opleidingen in het buitenland. Dat antwoordt minister van Justitie Koen Geens op een parlementaire vraag van Groen-Kamerlid Jessika Soors naar aanleiding van recente mediaberichten over extreemrechtse trainingskampen in Rusland.\n\nIn de gevallen waarover de Belgische veiligheidsdiensten informatie heeft, gaat het meestal om opleidingen in Oost-Europa en landen van de vroegere Sovjet-Unie. Zo zijn er bijvoorbeeld geen indicaties over directe banden tussen Schild en Vrienden en Russische trainingskampen, maar dat sluit niet uit dat individuele leden van de extreemrechtse jongerenbeweging al hebben deelgenomen aan buitenlandse kampen, aldus Geens.\n\nGeens stipt aan dat het bijwonen van een paramilitaire opleiding “niet per definitie illegaal” is. Sommige kampen bieden ook hun diensten aan bewakingsfirma’s aan. Maar deelname aan een paramilitaire opleiding in Oost-Europa “is uiteraard een element dat mee in overweging wordt genomen bij de beslissing of een rechts-extremist” in de Gemeenschappelijke Gegevensbank (GGB) wordt opgenomen, aldus de minister.\n\nDeradicalisering\n\nIn die GGB lijsten de veiligheidsdiensten buitenlandse terreurstrijders, homegrown terroristen, haatpropagandisten en potentieel gewelddadige extremisten op. Momenteel zitten in de databank 25 personen met een verband met extreemrechts.\n\nVolgens Groen brengen de deelnemers aan paramilitaire kampen de nationale veiligheid in gevaar. De partij pleit voor een betere opvolging. Zo wil Groen de bestaande deradicaliseringsaanpak voor ISIS-strijders ook toepassen op extreemrechts terrorisme.",Twintigtal extreemrechtse Belgen naar paramilitaire trainingskampen in buitenland
5ef42f76ae047bea0d2be875,http://feeds.nieuwsblad.be/~r/nieuws/snelnieuws/~3/V7RfaqeAAjg/dmf20200625_05000678,2020-06-25T02:03:44.000Z,"Volgens justitieminister Geens speelt deelname aan zo’n kamp mee bij het opnemen van een persoon in de Gemeenschappelijke Gegevensbank van de veiligheidsdiensten. Foto: Photo News\n\nDe Belgische veiligheidsdiensten hebben weet van een twintigtal Belgen met een rechts-extremistische ideologie die de voorbije jaren hebben deelgenomen aan paramilitaire opleidingen in het buitenland. Dat antwoordt minister van Justitie Koen Geens op een parlementaire vraag van Groen-Kamerlid Jessika Soors naar aanleiding van recente mediaberichten over extreemrechtse trainingskampen in Rusland.\n\nIn de gevallen waarover de Belgische veiligheidsdiensten informatie heeft, gaat het meestal om opleidingen in Oost-Europa en landen van de vroegere Sovjet-Unie. Zo zijn er bijvoorbeeld geen indicaties over directe banden tussen Schild en Vrienden en Russische trainingskampen, maar dat sluit niet uit dat individuele leden van de extreemrechtse jongerenbeweging al hebben deelgenomen aan buitenlandse kampen, aldus Geens.\n\nGeens stipt aan dat het bijwonen van een paramilitaire opleiding “niet per definitie illegaal” is. Sommige kampen bieden ook hun diensten aan bewakingsfirma’s aan. Maar deelname aan een paramilitaire opleiding in Oost-Europa “is uiteraard een element dat mee in overweging wordt genomen bij de beslissing of een rechts-extremist” in de Gemeenschappelijke Gegevensbank (GGB) wordt opgenomen, aldus de minister.\n\nDeradicalisering\n\nIn die GGB lijsten de veiligheidsdiensten buitenlandse terreurstrijders, homegrown terroristen, haatpropagandisten en potentieel gewelddadige extremisten op. Momenteel zitten in de databank 25 personen met een verband met extreemrechts.\n\nVolgens Groen brengen de deelnemers aan paramilitaire kampen de nationale veiligheid in gevaar. De partij pleit voor een betere opvolging. Zo wil Groen de bestaande deradicaliseringsaanpak voor ISIS-strijders ook toepassen op extreemrechts terrorisme.",Twintigtal extreemrechtse Belgen naar paramilitaire trainingskampen in buitenland
5ef42f78f184a7ee5e565ad6,https://www.standaard.be/cnt/dmf20200625_05000684,2020-06-25T03:59:56.000Z,"De Belgische veiligheidsdiensten hebben weet van een twintigtal Belgen met een rechts-extremistische ideologie die de voorbije jaren hebben deelgenomen aan paramilitaire opleidingen in het buitenland.\n\nDat heeft minister van Justitie Koen Geens geantwoord op een parlementaire vraag van Groen-Kamerlid Jessika Soors naar aanleiding van de recente mediaberichten over extreemrechtse trainingskampen in Rusland.\n\nIn de gevallen waarover de Belgische veiligheidsdiensten informatie heeft, gaat het meestal om opleidingen in Oost-Europa en landen van de vroegere Sovjet-Unie. Zo zijn er bijvoorbeeld geen indicaties over directe banden tussen Schild en Vrienden en Russische trainingskampen, maar dat sluit niet uit dat individuele leden van de extreemrechtse jongerenbeweging al hebben deelgenomen aan buitenlandse kampen, aldus Geens.\n\nNationale veiligheid\n\nGeens stipt aan dat het bijwonen van een paramilitaire opleiding ‘niet per definitie illegaal’ is. Sommige kampen bieden ook hun diensten aan bewakingsfirma’s aan. Maar deelname aan een paramilitaire opleiding in Oost-Europa ‘is uiteraard een element dat mee in overweging wordt genomen bij de beslissing of een rechts-extremist’ in de Gemeenschappelijke Gegevensbank (GGB) wordt opgenomen, aldus de minister.\n\nIn die GGB lijsten de veiligheidsdiensten buitenlandse terreurstrijders, homegrown terroristen, haatpropagandisten en potentieel gewelddadige extremisten op. Momenteel steken er in de databank 25 personen met een verband met extreem-rechts.\n\nVolgens Groen brengen de deelnemers aan paramilitaire kampen de nationale veiligheid in gevaar. De partij pleit voor een betere opvolging. Zo wil Groen de bestaande deradicaliseringsaanpak voor IS-strijders ook toepassen op extreemrechts terrorisme.",Twintigtal extreemrechtse Belgen naar paramilitaire trainingskampen in buitenland
5ef42f7a82f23bae1bb456d5,https://www.tijd.be/r/t/1/id/10235317,2020-06-25T04:30:01.000Z,"De coronacrisis gaf een voorsmaakje van hoe zorg er in de toekomst kan uitzien: online, op afstand en hopelijk efficiënter. Maar typisch Belgische ziektes, zoals de versnippering van geld of mankracht, zijn nog niet genezen. ‘De technologie was er, het kader is er nog altijd niet.’\n\nWie vandaag pijn heeft aan de borst, belt de huisarts en gaat langs. Die luistert naar de klachten, haalt zijn stethoscoop boven, meet de bloeddruk en verwijst door naar de specialist. Als technologie dat plaatje zou hertekenen, zou het zo kunnen: u boekt online een afspraak voor een videogesprek. Bij de bevestiging zit een QR-code voor een hartritmestoornisapp en een vragenlijst over andere symptomen. De afspraak is pas over een week, maar u meet vanaf nu met de app geregeld uw hartritme. Een chatbot loodst u door een vragenlijst en filtert daar met behulp van algoritmes mogelijke diagnoses uit. Bij de consultatie staat de specialist dan meteen een heel eind verder.\n\nDiagnose\n\nWereldwijd loopt gezondheidszorg zo’n tien jaar achterop in digitalisering. Door versnippering en een wirwar van regels om digitaal data uit te wisselen maken ziekenhuizen pas op de plaats en blijft vernieuwende technologie rond een oud en log systeem cirkelen. Dat zet een rem op een omwenteling die broodnodig is om efficiënter te werken: de shift van het fysieke bezoek aan de dokter naar digitale zorg op afstand.\n\nRemedie\n\nEr worden stappen gezet: vanaf 2020 zijn elektronische voorschriften verplicht voor huisartsen en het gebruik van elektronische medische dossiers neemt elk jaar toe. Maar de huidige software is nog te gefragmenteerd. Er moet een standaard komen om vlot data uit te wisselen - tussen ziekenhuizen, maar ook tussen interne afdelingen. Zo moeten ook externe toepassingen makkelijker kunnen aansluiten op de bestaande systemen.\n\nVerre toekomst? Niet noodzakelijk. Het gebeurt al fragmentarisch in onze zorg, en kreeg door de coronacrisis wind in de zeilen. Niet-essentiële zorg stond tussen midden maart en begin mei verplicht op pauze, of verliep online. Er werd getornd aan wat in de Belgische zorg een sacrale status heeft: fysiek de dokter zien.\n\nTijdens de lockdown zagen artsen twee derde minder patiënten fysiek, blijkt uit cijfers van de online reservatiebeheerder Doctena. Digitale zorg floreerde wel. 1.300 patiënten in 36 Europese ziekenhuizen lieten hun hartritme op afstand checken voorafgaand aan een teleconsult, met de app van het Limburgse Fibricheck.\n\n\n\n1.300 Patiënten 1.300 patiënten in 36 Europese ziekenhuizen lieten hun hartritme op afstand checken voorafgaand aan een teleconsult, met de app van het Limburgse Fibricheck.\n\nDe eerste coronagolf legde zo de basis voor de digitale invasie van onze zorg. Heeft het zin in de auto te stappen voor een check-up, of voor een voorschrift van een medicijn dat u al jaren neemt? Vooral teleconsultaties worden na jaren in de taboesfeer een blijver. Zelfs een moloch als het UZ Gent waagt zich nu aan consultaties op afstand. ‘De technologie was er, het kader niet’, stelt hoofd informatica Christiaan Polet.\n\nVideobelfunctie\n\n‘Artsen werden niet vergoed, patiënten niet terugbetaald.’ Sinds het begin van de crisis dekt het ziekenfonds zo’n teleconsult wel. Minister van Volksgezondheid Maggie De Block (Open VLD) werkt aan een regel om ook na corona de teleconsultaties financieel te dekken. ‘Die financiële prikkel was cruciaal. Veel artsen zagen de meerwaarde, bijvoorbeeld voor de opvolging van chronische patiënten’, zegt Polet.\n\nSchermvullende weergave Doctena-CEO Patrick Kersten. ©SISKA VANDECASTEELE\n\nDoctena-CEO Patrick Kersten sprong op de kar en integreerde een videobelfunctie bij zijn 4.000 Belgische klanten. Hij ziet potentieel, vooral voor de groeiende groep chronisch zieken. Drie op de tien Belgen gaven in 2018 aan met een chronische ziekte te kampen. Dat telt mee voor 70 à 80 procent van de Belgische zorg. Het aantal vermijdbare ziekenhuisopnamen voor die groep ligt in ons land op 600 per 100.000 inwoners. Duitsland doet het als enige West-Europese land slechter. ‘Chronische patiënten met al jaren dezelfde problematiek krijgen veelal een gewone check-up. De dokter kent het dossier en stelt vragen ter controle’, zegt Kersten.\n\nRevalidatieapp\n\nOok telemonitoring via medische apps kent een gestage opmars. De revalidatieapp MoveUp kreeg vorige week 2,7 miljoen euro uit het Europese Horizon 2020-fonds. Met de app revalideert een patiënt na een operatie voor een bot- of spierprobleem thuis. ‘De specialist kan via de app continu bijsturen’, legt stichter Ward Servaes uit. ‘Het systeem verzamelt data via vragenlijsten, slimme horloges of fitnessbandjes. Met de hulp van algoritmen kan de specialist beter bepalen welke oefeningen nodig zijn, op welk moment van de dag, en welke medicatie nodig is.’\n\n\n\nSchermvullende weergave Piet Van de Steen en Tom Van De putte van Bingli. ©SISKA VANDECASTEELE\n\nIs toch een fysieke raadpleging vereist, dan kan technologie die efficiënter laten verlopen. Piet Van de Steen en Tom Van De Putte braken zich al in 2015 het hoofd over hoe het begin van de consultatie vlotter kan verlopen. ‘Het antwoord was: door een deel van de vragen al op voorhand te stellen. Het is voor een patiënt moeilijk om op een consultatie de informatie te geven die medisch relevant is. Als die informatie dan al bekend is, is dat aangenamer voor de patiënt en makkelijker voor de arts’, zegt Van de Steen.\n\nHet resultaat werd Bingli. De chatbot heeft een voet aan de grond in tien Belgische ziekenhuizen en kreeg er tijdens de crisis 500 huisartsen als klant bij. Maar het bedrijf botst ook op limieten. ‘Eén vraag komt altijd terug: hoe krijg ik de data die Bingli verzamelt in de medische dossiers? Je boekt nog grotere efficiëntiewinsten als dat vloeiend zou kunnen. Maar je moet koppelen met bestaande ziekenhuissoftware die oud, log en weinig dynamisch is. Daar is mankracht noch interesse voor. De ziekenhuizen zien het als moeite, niet als winst.’\n\nHoe werkt de chatbot Bingli?\n\n\n\n\n\nBurcht\n\nDe uitwisseling van data verloopt in ons land niet zoals het moet, vindt Van de Steen. Een uniforme datastandaard ontbreekt en de klassieke softwareleveranciers werken daar ook niet altijd aan mee. ‘De dominante leveranciers van het elektronische patiëntendossier weren derde partijen. We cirkelen rond een burcht, maar geraken niet binnen.’\n\nDe technologiediscussie is onlosmakelijk verbonden met de financiering en de organisatie van de zorg.\n\nAl gaat het niet om één burcht, maar meerdere. In België zijn er ondanks de kleine markt veel softwareleveranciers voor dat patiëntendossier. Dat bemoeilijkt informatiedeling, signaleert Pedro Facon, de directeur van de federale overheidsdienst Volksgezondheid. ‘Een monopolie is te mijden. Maar zelfs in één ziekenhuisnetwerk heb je soms nog verschillende softwarepakketten die niet met elkaar praten.’\n\nBelgië kan leren van Nederland, vindt Lars Grieten. Samen met Bieke Van Gorp is hij de oprichter van Fibricheck, de app die hartritmestoornissen op afstand detecteert. In Maastricht was de integratie van de app met het ziekenhuisnetwerk geklaard in drie weken. In België zoekt Fibricheck al twee jaar toegang tot de systemen. ‘Er zijn 3.000 manieren om data te delen in de zorg, maar die zijn zelden aangepast aan nieuwe zorgoplossingen.’ De voorsprong van Nederland is geen verrassing. Uit onderzoek van Zorgnet-Icuro uit 2016 bleek dat onze ziekenhuizen toen 2,6 procent van hun omzet investeerden in IT. In Nederland was dat 4,9 procent.\n\n\n\nSchermvullende weergave Lars Grieten en Bieke Van Gorp van Fibricheck. ©SISKA VANDECASTEELE\n\nHet zijn oude cijfers, omdat het vierjaarlijkse onderzoek dit jaar door de crisis niet herhaald werd. Maar investeringen in IT werken door op de lange termijn, ook omdat ze zich later terugbetalen. Mensen op afstand preventief screenen via apps is goedkoper dan dure behandelingen achteraf. Elke geïnvesteerde euro in preventie laat zich vier keer terugverdienen. Maar België heeft nog een lange weg te gaan: het geeft 2 procent van zijn zorgbudget aan preventie, het Europese gemiddelde is 3 procent. Op 100.000 mensen telt ons land 155 overlijdens die vermeden hadden kunnen worden. In Nederland zijn dat er 135.\n\nVerschillende databases\n\nDe voordelen van de digitalisering liggen voor het grijpen, maar de realiteit is anders. Dat bleek tijdens de coronacrisis. ‘Bij het begin van de crisis was er nood aan data over de beschikbare capaciteit, maar ook klinische gegevens over het nieuwe ziektebeeld’, legt Ingel Demedts van het Roeselaarse AZ Delta uit. ‘Voor veel ziekenhuizen is zoiets al snel administratieve ballast boven op het klinische werk. Ze moeten de data putten uit verschillende databases, waar de documenten zijn opgesteld in verschillende formaten.’\n\nDe chatbot Bingli heeft een voet aan de grond in tien Belgische ziekenhuizen en kreeg er tijdens de crisis 500 huisartsen als klant bij. 500 huisartsen\n\nAls data vlotter uitgewisseld worden, zijn crisissen zoals corona beter te bestrijden. Maar het laat zich ook voelen in de dagelijkse zorg. Een voorbeeld is het Collaboratief Zorgplatform (CoZo), een digitaal samenwerkingsplatform vanuit de federale overheid waarmee patiënten, zorgverleners en zorginstellingen veilig medische gegevens met elkaar kunnen delen. ‘70 à 90 ziekenhuizen delen er maandelijks 1 miljoen resultaten’, stelt Polet, die er gedelegeerd bestuurder is. ‘Die betere informatiedoorstroming verbetert het zorgproces.’\n\nAls versnippering de bovenhand neemt, gaan die schaalvoordelen aan ons voorbij. Ziekenhuizen dreigen dan niet verder te geraken dan wat basistoepassingen. ‘De meerderheid van de Belgische ziekenhuizen heeft het financieel moeilijk’, stelt Demedts. ‘De IT-teams focussen op de basis, zoals het patiëntendossier en de facturatie.’ De technologiediscussie is zo onlosmakelijk verbonden met de financiering en de organisatie van de zorg. Ook de dokter uit het voorbeeld in het begin zou in het oude regime afgestraft zijn: wie fysiek geen patiënten ‘zag’, kon daar niet voor vergoed worden. Het coronavirus zette daar al een punt achter.\n\nLees de reeks 'Lessen uit de coronacrisis voor onze zorg' in ons onlinedossier.",Er zit ruis op de digitale link met uw dokter
5ef42f7af184a7ee5e565ada,https://www.knack.be/nieuws/factchecker/factcheck-nee-f-c-de-kampioenen-niet-offline-gehaald-na-klachten-blackface/article-longread-1614041.html,2020-06-25T02:30:06.000Z,"Op Facebook circuleert een meme die doet uitschijnen dat de VRT afleveringen van F.C. De Kampioenen offline heeft gehaald na klachten over een 'blackface'. Hoewel het om een internetgrap gaat, delen sommigen het bericht als waarheid.\n\nBeheerders van de Facebookpagina 'De Fiere Vlaamse Meme' plaatsen op 12 juni een afbeelding online. We lijken een screenshot te zien van de Facebookpagina van Het Laatste Nieuws. De krant zou een artikel hebben gepubliceerd met als titel 'Na Little Britain ook FC De Kampioenen offline na klachten over blackface'. De meme bereikt 52.000 mensen. Van de mensen die het delen lijkt niet iedereen zich ervan bewust dat het om een internetgrap gaat.\n\n© Facebook\n\nEen meme is een afbeelding met amusementswaarde die zich online verspreidt. Vaak gaat het over bewerkte foto's met een catchy tekst. In dit geval vermoeden we dat het niet om een echt nieuwsartikel gaat. Een online zoektocht levert geen resultaat op: we vinden geen artikel met die titel op de site van Het Laatste Nieuws.\n\nDe meme bevat wel echte elementen. Zo werd de Britse komische serie Little Britain inderdaad offline gehaald vanwege het gebruik van make-up en een pruik om een zwarte vrouw te spelen.\n\nEen ander echt element in de meme is de foto van F.C. De Kampioenen. Wanneer we de meme ingeven in Google Images vinden we diezelfde foto op de Internet Movie Database (IMDB). De foto blijkt afkomstig uit de aflevering Nennieuwenhoed uit 2003, waarin het personage Marc Vertonghen zich verkleedt als zwarte koning. De aflevering staat op YouTube en toont inderdaad scènes van Marcske met zwarte make-up.\n\nDe foto in de meme is dus echt en gekopieerd van IMDB. Maar hij lijkt te worden gebruikt in de valse context van een onbestaand nieuwsartikel. Kunnen we dit bewijzen?\n\nBeeldanalyse\n\nWe gebruiken het beeldverificatiehulpmiddel van Deutsche Welle. Als we de meme opladen op die site kunnen we een beeldanalyse uitvoeren. We analyseren eerst de verschillende compressieniveaus van de afbeelding.\n\n'Als je een afbeelding op het internet plaatst, dan wordt die verkleind: er wordt een compressie toegepast', zegt Jurgen Dedeckere, opleidingshoofd Multimedia en communicatietechnologie aan de Erasmus Hogeschool Brussel.\n\n'Die verkleining kan gebeuren aan de hand van een algoritme dat de beeldkwaliteit beïnvloedt. Zo zie je bij grote compressie zelfs met het blote oog artefacten verschijnen, kleine blokjes rond details in de foto. Die artefacten zijn echter altijd aanwezig bij compressie, zelfs al kunnen we ze niet zichtbaar waarnemen.'\n\nMet onderstaande scan lukt dat wel. Links zien we de scan, rechts de meme.\n\n© Image Verification Assistant/Facebook\n\nWat kunnen we afleiden uit deze scan? We zien een effen oppervlak waar de foto van F.C. De Kampioenen zich bevindt. Deze foto heeft dus hetzelfde compressieniveau, er werd dus niet mee geknoeid. We hadden de originele foto al gevonden bij IMDB, dus dat kan kloppen.\n\nWat wel opvalt is het andere compressieniveau van de logo's van HLN linksboven en rechtsonder. Stel dat dit een echte afbeelding was van een Facebookpost, dan hadden die logo's ongeveer hetzelfde compressieniveau moeten hebben als de rest van de foto. De makers van de meme hebben de logo's dus wellicht erop geplaatst om het echt te doen lijken.\n\nJurgen Dedeckere benadrukt dat beeldanalyse nooit een sluitend bewijs kan zijn van beeldmanipulatie. 'Het brengt wel aandachtspunten en afwijkingen aan het licht die dan nog steeds beoordeeld moeten worden.'\n\nMomenteel niet online\n\nDe meme wordt 78 keer gedeeld. Niet iedereen die de afbeelding deelt, lijkt zich bewust van het feit dat het hier om een nagemaakt krantenartikel gaat.\n\nLees verder onder de afbeelding\n\nGeanonimiseerde berichten van mensen die de afbeelding delen. © Facebook\n\nHet is niet omdat er geen artikel bestaat over het offline halen van die aflevering van F.C. De Kampioenen, dat dit niet het geval kan zijn.\n\nOp de site VRT NU staan momenteel vier afleveringen van de populaire reeks online. De aflevering Nennieuwenhoed is daar niet bij. Ook een andere aflevering met een blackface uit 1996, Sinterklaas kampioentje, staat niet op VRT NU, maar wel op YouTube.\n\n'Dat klopt, beide afleveringen staan niet op VRT NU', zegt VRT-woordvoerder Hans Van Goethem. 'Momenteel staan alleen de vier afleveringen die de afgelopen zaterdagen zijn uitgezonden online.' Klachten over de afleveringen met Zwarte Piet en een zwarte koning heeft de VRT niet ontvangen.\n\nKunnen deze afleveringen dan nog online komen? 'We houden regelmatig oude programma's tegen het licht', zegt Van Goethem. 'Als blijkt dat taalgebruik, situaties, beelden of grappen in de tijdsgeest van vandaag ongepast kunnen overkomen, dan kan dat een reden zijn om ze ""onder embargo"" in ons archief te plaatsen: ze worden dan niet meer uitgezonden of online gezet. Let wel, ze blijven bewaard in het archief, we verwijderen ze niet.'\n\n'Over individuele titels communiceren we niet. Dit doen we om de sereniteit in het debat te bewaren.'\n\nConclusie Het artikel van Het Laatste Nieuws bestaat niet. De schijnbare Facebookpost van HLN.be blijkt een gemanipuleerde afbeelding. Het gaat hier om een meme waarvan de informatie onwaar is. De VRT ontving geen klachten over blackfaces in afleveringen van F.C. De Kampioenen en haalde die dan ook niet offline.\n\nBeheerders van de Facebookpagina 'De Fiere Vlaamse Meme' plaatsen op 12 juni een afbeelding online. We lijken een screenshot te zien van de Facebookpagina van Het Laatste Nieuws. De krant zou een artikel hebben gepubliceerd met als titel 'Na Little Britain ook FC De Kampioenen offline na klachten over blackface'. De meme bereikt 52.000 mensen. Van de mensen die het delen lijkt niet iedereen zich ervan bewust dat het om een internetgrap gaat.Een meme is een afbeelding met amusementswaarde die zich online verspreidt. Vaak gaat het over bewerkte foto's met een catchy tekst. In dit geval vermoeden we dat het niet om een echt nieuwsartikel gaat. Een online zoektocht levert geen resultaat op: we vinden geen artikel met die titel op de site van Het Laatste Nieuws. De meme bevat wel echte elementen. Zo werd de Britse komische serie Little Britain inderdaad offline gehaald vanwege het gebruik van make-up en een pruik om een zwarte vrouw te spelen.Een ander echt element in de meme is de foto van F.C. De Kampioenen. Wanneer we de meme ingeven in Google Images vinden we diezelfde foto op de Internet Movie Database (IMDB). De foto blijkt afkomstig uit de aflevering Nennieuwenhoed uit 2003, waarin het personage Marc Vertonghen zich verkleedt als zwarte koning. De aflevering staat op YouTube en toont inderdaad scènes van Marcske met zwarte make-up. De foto in de meme is dus echt en gekopieerd van IMDB. Maar hij lijkt te worden gebruikt in de valse context van een onbestaand nieuwsartikel. Kunnen we dit bewijzen?We gebruiken het beeldverificatiehulpmiddel van Deutsche Welle. Als we de meme opladen op die site kunnen we een beeldanalyse uitvoeren. We analyseren eerst de verschillende compressieniveaus van de afbeelding. 'Als je een afbeelding op het internet plaatst, dan wordt die verkleind: er wordt een compressie toegepast', zegt Jurgen Dedeckere, opleidingshoofd Multimedia en communicatietechnologie aan de Erasmus Hogeschool Brussel. 'Die verkleining kan gebeuren aan de hand van een algoritme dat de beeldkwaliteit beïnvloedt. Zo zie je bij grote compressie zelfs met het blote oog artefacten verschijnen, kleine blokjes rond details in de foto. Die artefacten zijn echter altijd aanwezig bij compressie, zelfs al kunnen we ze niet zichtbaar waarnemen.' Met onderstaande scan lukt dat wel. Links zien we de scan, rechts de meme.Wat kunnen we afleiden uit deze scan? We zien een effen oppervlak waar de foto van F.C. De Kampioenen zich bevindt. Deze foto heeft dus hetzelfde compressieniveau, er werd dus niet mee geknoeid. We hadden de originele foto al gevonden bij IMDB, dus dat kan kloppen.Wat wel opvalt is het andere compressieniveau van de logo's van HLN linksboven en rechtsonder. Stel dat dit een echte afbeelding was van een Facebookpost, dan hadden die logo's ongeveer hetzelfde compressieniveau moeten hebben als de rest van de foto. De makers van de meme hebben de logo's dus wellicht erop geplaatst om het echt te doen lijken.Jurgen Dedeckere benadrukt dat beeldanalyse nooit een sluitend bewijs kan zijn van beeldmanipulatie. 'Het brengt wel aandachtspunten en afwijkingen aan het licht die dan nog steeds beoordeeld moeten worden.'De meme wordt 78 keer gedeeld. Niet iedereen die de afbeelding deelt, lijkt zich bewust van het feit dat het hier om een nagemaakt krantenartikel gaat.Lees verder onder de afbeelding Het is niet omdat er geen artikel bestaat over het offline halen van die aflevering van F.C. De Kampioenen, dat dit niet het geval kan zijn. Op de site VRT NU staan momenteel vier afleveringen van de populaire reeks online. De aflevering Nennieuwenhoed is daar niet bij. Ook een andere aflevering met een blackface uit 1996, Sinterklaas kampioentje, staat niet op VRT NU, maar wel op YouTube.'Dat klopt, beide afleveringen staan niet op VRT NU', zegt VRT-woordvoerder Hans Van Goethem. 'Momenteel staan alleen de vier afleveringen die de afgelopen zaterdagen zijn uitgezonden online.' Klachten over de afleveringen met Zwarte Piet en een zwarte koning heeft de VRT niet ontvangen.Kunnen deze afleveringen dan nog online komen? 'We houden regelmatig oude programma's tegen het licht', zegt Van Goethem. 'Als blijkt dat taalgebruik, situaties, beelden of grappen in de tijdsgeest van vandaag ongepast kunnen overkomen, dan kan dat een reden zijn om ze ""onder embargo"" in ons archief te plaatsen: ze worden dan niet meer uitgezonden of online gezet. Let wel, ze blijven bewaard in het archief, we verwijderen ze niet.' 'Over individuele titels communiceren we niet. Dit doen we om de sereniteit in het debat te bewaren.'","Factcheck: Nee, F.C. De Kampioenen niet offline gehaald na klachten 'blackface'"
5ef467b605b9f1299287a7b9,https://vrtnws.be/p.WWYGj7n1p,2020-06-25T06:30:00.000Z,"Voor de 30e keer opent het nieuwe theaterseizoen met het TheaterFestival: een reeks voorstellingen die onder meer door een jury zijn geselecteerd uit de beste producties van het afgelopen seizoen. Het heeft er door de coronacrisis lang somber uitgezien, maar de organisatie kan nu met veel vreugde aankondigen dat er wel degelijk een TheaterFestival Vlaanderen 2020 zàl zijn.\n\nDe data en de stad liggen al vast: van 3 tot 13 september 2020, in Brussel. Kaaitheater wordt het kloppende festivalhart. Gevierde Brussels huizen als BRONKS, Beursschouwburg, KVS, Westrand/Dilbeek zijn festivalpartners.","TheaterFestival 2020 kómt er: 16 voorstellingen in september, corona-proof"
5ef49ff6aeb590a84b71bae2,https://vrtnws.be/p.wZjaJ4djE,2020-06-25T11:46:10.000Z,"Huidige gebruikers van Google-diensten zoals Google Search, Google Maps en YouTube - de grootste groep - moet dat zelf doen in de instellingen. Pichai belooft dat zij een melding zullen krijgen om dat te doen. ""Maar wie leest nu zo'n pop-up?"", zegt Dobbelaere-Welvaert. ""Het feit dat de CEO zelf in de pen kruipt betekent wel dat Google het ergens meent. Maar het was beter geweest als Google de data van álle gebruikers automatisch wist, en niet alleen die van de nieuwe. Het is wel een goede eerste stap, beter iets dan niks.""","Google gaat data van nieuwe gebruikers na 18 maanden automatisch wissen: ""Eerste goede stap"""
5ef49ff875f6f1a4f5e925ea,https://www.nieuwsblad.be/cnt/dmf20200625_05000939,2020-06-25T10:44:31.000Z,"De zomermercato zal er door de coronacrisis een beetje anders uitzien. De Belgische transfermarkt zal opengaan in twee periodes, waarvan de eerste begint op 7 juli en eindigt op 31 augustus. Het tweede deel van de zomermercato is nog niet vastgelegd. Dat besliste de Hoge Raad van de Koninklijke Belgische Voetbalbond (KBVB), zoals donderdag gepubliceerd in de bondsbladen.\n\nDe Europese voetbalbond liet eerder al weten dat de transferdeadline verschoven wordt van 31 augustus naar 5 oktober. Dat geeft clubs in competities die tijdens de zomermaanden afgewerkt worden, nog de kans om zich met het oog op het seizoen 2020-2021 te versterken.\n\nIn België moeten nog twee wedstrijden met inzet gespeeld worden, namelijk de return van de 1B-finale tussen OHL en Beerschot (2 augustus) en de bekerfinale tussen Club Brugge en Antwerp (1 augustus). De Pro League is daarom van mening dat het seizoen pas op 2 augustus afgesloten kan worden. Dat heeft natuurlijk gevolgen voor de transfermarkt tijdens de zomermaanden.\n\nDe internationale mercato gaat traditioneel op 15 juni van start, maar de aanvang wordt dus uitgesteld naar 7 juli ten vroegste. Op 31 augustus eindigt na acht weken het eerste deel van de zomermercato 2020. De tweede periode zal een viertal weken duren, maar de exacte data zijn nog niet vastgelegd. Vermoedelijk zal die wel eindigen op 5 oktober, om zo dicht mogelijk aan te sluiten bij de belangrijkste Europese competities die ons omringen. Zo niet lopen Belgische clubs het risico spelers te verliezen aan buitenlandse clubs, zonder dat ze vervangers kunnen strikken omdat de eigen transfermarkt al dicht is.\n\nWat de nationale transfers betreft komende zomer, wordt de boekingsdatum verschoven naar ten vroegste 7 juli in plaats van 1 juli. De wintermercato (4 januari tot 1 februari 2021) verandert in principe niet.",Belgische transfermarkt wordt komende zomer opgesplitst in twee periodes
5ef49ffbb3a08463ab781a5b,https://www.gva.be/cnt/dmf20200625_05000939/belgische-transfermarkt-wordt-komende-zomer-opgesplitst-in-twee-periodes,2020-06-25T10:44:31.000Z,"De zomermercato zal er door de coronacrisis een beetje anders uitzien. De Belgische transfermarkt zal opengaan in twee periodes, waarvan de eerste begint op 7 juli en eindigt op 31 augustus. Het tweede deel van de zomermercato is nog niet vastgelegd. Dat besliste de Hoge Raad van de Koninklijke Belgische Voetbalbond (KBVB), zoals donderdag gepubliceerd in de bondsbladen.\n\nDe Europese voetbalbond liet eerder al weten dat de transferdeadline verschoven wordt van 31 augustus naar 5 oktober. Dat geeft clubs in competities die tijdens de zomermaanden afgewerkt worden, nog de kans om zich met het oog op het seizoen 2020-2021 te versterken.\n\nIn België moeten nog twee wedstrijden met inzet gespeeld worden, namelijk de return van de 1B-finale tussen OHL en Beerschot (2 augustus) en de bekerfinale tussen Club Brugge en Antwerp (1 augustus). De Pro League is daarom van mening dat het seizoen pas op 2 augustus afgesloten kan worden. Dat heeft natuurlijk gevolgen voor de transfermarkt tijdens de zomermaanden.\n\nDe internationale mercato gaat traditioneel op 15 juni van start, maar de aanvang wordt dus uitgesteld naar 7 juli ten vroegste. Op 31 augustus eindigt na acht weken het eerste deel van de zomermercato 2020. De tweede periode zal een viertal weken duren, maar de exacte data zijn nog niet vastgelegd. Vermoedelijk zal die wel eindigen op 5 oktober, om zo dicht mogelijk aan te sluiten bij de belangrijkste Europese competities die ons omringen. Zo niet lopen Belgische clubs het risico spelers te verliezen aan buitenlandse clubs, zonder dat ze vervangers kunnen strikken omdat de eigen transfermarkt al dicht is.\n\nWat de nationale transfers betreft komende zomer, wordt de boekingsdatum verschoven naar ten vroegste 7 juli in plaats van 1 juli. De wintermercato (4 januari tot 1 februari 2021) verandert in principe niet.",Belgische transfermarkt wordt komende zomer opgesplitst in twee periodes
5ef49ffeb3a08463ab781a66,https://www.standaard.be/cnt/dmf20200625_05000922,2020-06-25T09:55:08.000Z,"Met ‘Flex’ zegt Proximus meer keuzevrijheid te geven aan families.\n\nDe Proximus-abonnmenten Tuttimus en Familus gaan op de schop. Het bedrijf vervangt ze vanaf 1 juli voor ‘Flex’, gezinsabonnementen voor tv, internet en mobiel.\n\nHet basisaanbod van Flex kost 59,99 euro per maand en bevat onbeperkt vast internet, en televisie via het Proximus Pickx-platform. Dat is dezelfde prijs als het klassieke aanbod dat Proximus al voor die diensten aanbood. Maar met Flex kunnen er ook opties aan worden toegevoegd, zoals mobiele telefonie. Een Flex-aanbod met mobiele simkaart (onbeperkt bellen en 5 gigabyte data) komt op 74,99 euro. Daarna komt er 9 euro bij voor elke bijkomende simkaart. Klanten hebben ook toegang tot de gratis digitale kranten Het Laatste Nieuws of Le Soir, ‘Proximus Family Life’, een app om het gezinsleven mee te plannen met gemeenschappelijke agenda’s en boodschappenlijstjes). Ook krijgen ze een wifi-booster om het wifi-signaal in huis te versterken.\n\nMet de lancering van Flex vereenvoudigt Proximus zijn aanbod onder één noemer. Daarmee volgt het in de voetsporen van Telenet. Dat lanceerde eerder al Wigo, ook een abonnementsformule voor de hele familie. De producten zijn, op details na, vrij vergelijkbaar. Ook qua prijs liggen ze in elkaars buurt. Zo kost een Wigo met (maximaal) vijf simkaarten 104 euro. Proximus Flex met 5 simkaarten kost 111 euro. Proximus geeft wel de vrije keuze om het aantal simkaarten te kiezen. Zo kost een Flex met 3 simkaarten je 92,99 euro per maand. Bij Telenet ben je dan verplicht om toch de optie met maximaal 5 simkaarten voor 104 euro te kiezen, zelfs al gebruik je er maar 3. Proximus zegt hiermee tegemoet te komen aan de nieuwe gezinssamenstellingen, zoals alleenstaande ouders.\n\nOrange biedt met Love-packs een goedkoper alternatief als je maar 1 simkaart nodig hebt (69 euro per maand), maar wanneer je meer simkaarten neemt (met 5 gigabyte data) kom je wel duurder uit.\n\nGlasvezel en 5G\n\nProximus biedt met Flex ook de mogelijkheid om te kiezen voor ultrasnelle nieuwe netwerken, zoals glasvezel of 5G - als dat tenminste beschikbaar is in uw regio. Daar betaal je wel meer voor. Wil je aan 350 megabit surfen op glasvezel, dan kost dat 5 euro extra. Voor 1 gigabit moet je 15 euro bijbetalen. Mobiel surfen via 5G kost 35 euro extra. In deze fase gaat het echter nog om een ‘5G-light’ waarbij de echte 5G-snelheden nog lang niet worden gehaald. Je hebt er ook een 5G-compatibele smartphone voor nodig, en die zijn op dit moment nog schaars.",Proximus frist abonnementen op
5ef49ffeaeb590a84b71baf3,https://www.standaard.be/cnt/dmf20200625_05000939,2020-06-25T10:44:31.000Z,"De zomermercato zal er door de coronacrisis een beetje anders uitzien. De Belgische transfermarkt zal opengaan in twee periodes, waarvan de eerste begint op 7 juli en eindigt op 31 augustus. Het tweede deel van de zomermercato is nog niet vastgelegd. Dat besliste de Hoge Raad van de Koninklijke Belgische Voetbalbond (KBVB), zoals donderdag gepubliceerd in de bondsbladen.\n\nDe Europese voetbalbond liet eerder al weten dat de transferdeadline verschoven wordt van 31 augustus naar 5 oktober. Dat geeft clubs in competities die tijdens de zomermaanden afgewerkt worden, nog de kans om zich met het oog op het seizoen 2020-2021 te versterken.\n\nIn België moeten nog twee wedstrijden met inzet gespeeld worden, namelijk de return van de 1B-finale tussen OHL en Beerschot (2 augustus) en de bekerfinale tussen Club Brugge en Antwerp (1 augustus). De Pro League is daarom van mening dat het seizoen pas op 2 augustus afgesloten kan worden. Dat heeft natuurlijk gevolgen voor de transfermarkt tijdens de zomermaanden.\n\nDe internationale mercato gaat traditioneel op 15 juni van start, maar de aanvang wordt dus uitgesteld naar 7 juli ten vroegste. Op 31 augustus eindigt na acht weken het eerste deel van de zomermercato 2020. De tweede periode zal een viertal weken duren, maar de exacte data zijn nog niet vastgelegd. Vermoedelijk zal die wel eindigen op 5 oktober, om zo dicht mogelijk aan te sluiten bij de belangrijkste Europese competities die ons omringen. Zo niet lopen Belgische clubs het risico spelers te verliezen aan buitenlandse clubs, zonder dat ze vervangers kunnen strikken omdat de eigen transfermarkt al dicht is.\n\nWat de nationale transfers betreft komende zomer, wordt de boekingsdatum verschoven naar ten vroegste 7 juli in plaats van 1 juli. De wintermercato (4 januari tot 1 februari 2021) verandert in principe niet.",Belgische transfermarkt wordt komende zomer opgesplitst in twee periodes
5ef4a000aeb590a84b71baf6,https://www.hbvl.be/cnt/dmf20200625_05000939/belgische-transfermarkt-wordt-komende-zomer-opgesplitst-in-twee-periodes,2020-06-25T10:44:31.000Z,"De zomermercato zal er door de coronacrisis een beetje anders uitzien. De Belgische transfermarkt zal opengaan in twee periodes, waarvan de eerste begint op 7 juli en eindigt op 31 augustus. Het tweede deel van de zomermercato is nog niet vastgelegd. Dat besliste de Hoge Raad van de Koninklijke Belgische Voetbalbond (KBVB), zoals donderdag gepubliceerd in de bondsbladen.\n\nDe Europese voetbalbond liet eerder al weten dat de transferdeadline verschoven wordt van 31 augustus naar 5 oktober. Dat geeft clubs in competities die tijdens de zomermaanden afgewerkt worden, nog de kans om zich met het oog op het seizoen 2020-2021 te versterken.\n\nIn België moeten nog twee wedstrijden met inzet gespeeld worden, namelijk de return van de 1B-finale tussen OHL en Beerschot (2 augustus) en de bekerfinale tussen Club Brugge en Antwerp (1 augustus). De Pro League is daarom van mening dat het seizoen pas op 2 augustus afgesloten kan worden. Dat heeft natuurlijk gevolgen voor de transfermarkt tijdens de zomermaanden.\n\nDe internationale mercato gaat traditioneel op 15 juni van start, maar de aanvang wordt dus uitgesteld naar 7 juli ten vroegste. Op 31 augustus eindigt na acht weken het eerste deel van de zomermercato 2020. De tweede periode zal een viertal weken duren, maar de exacte data zijn nog niet vastgelegd. Vermoedelijk zal die wel eindigen op 5 oktober, om zo dicht mogelijk aan te sluiten bij de belangrijkste Europese competities die ons omringen. Zo niet lopen Belgische clubs het risico spelers te verliezen aan buitenlandse clubs, zonder dat ze vervangers kunnen strikken omdat de eigen transfermarkt al dicht is.\n\nWat de nationale transfers betreft komende zomer, wordt de boekingsdatum verschoven naar ten vroegste 7 juli in plaats van 1 juli. De wintermercato (4 januari tot 1 februari 2021) verandert in principe niet.",Belgische transfermarkt wordt komende zomer opgesplitst in twee periodes
5ef4d8341328664862d1f986,https://vrtnws.be/p.XPMl4nwde,2020-06-25T15:52:59.000Z,"Volgens de voorlopige bevindingen van het waarnemingscentrum vertoonde het drugsgebruik in Europa in de eerste drie maanden van de coronapandemie over het algemeen een dalende lijn. Door de lockdownmaatregelen waren er minder sociale gelegenheden om drugs te gebruiken en de markt werd er ook door verstoord, waardoor de beschikbaarheid van sommige drugs verminderde.\n\nDat lijkt het meest op te gaan voor cocaïne en MDMA. Vooral het wegvallen van het nachtleven zorgde voor minder consumptie, wat bevestigd lijkt te worden door de analyses van het afvalwater in een aantal Europese steden. Er wordt wel meer alcoholconsumptie en gebruik van drugs op voorschrift gerapporteerd. ""Een deel van de verklaring zou kunnen zijn dat gebruikers hun angst met betrekking tot de epidemie wilden bestrijden"", suggereert het waarnemingscentrum.\n\nEen gemengd beeld zien de Europese drugswatchers op vlak van cannabis. De beschikbare data lijken volgens het centrum te suggereren dat gelegenheidsgebruikers minder consumeerden, meer frequente gebruikers net meer. Er werd op internet alvast een stijging van het aantal zoekopdrachten over de verkoop en teelt van cannabis vastgesteld.","Corona-epidemie verandert drugsconsumptie in Europa: meer alcohol, minder cocaïne"
5ef4d835e40c7fe49d0f2bc4,https://www.nieuwsblad.be/cnt/dmf20200625_05001432,2020-06-25T15:51:28.000Z,"Wie past beter bij een kustclub dan een echte strandvoetballer. Sinds vandaag test Priestley Farquharson (23) bij KV Oostende. Dat is een Engelse centrale verdediger, maar vooral de aanvoerder van het Engelse Beach Soccer Team. “Hij heeft een ongelofelijke conditie.”\n\nWie in google de naam Priestley Farquharson krijgt vooral foto’s als resultaat. Foto’s op afgebakende velden op omgewoelde stranden overal ter wereld. Priestley Farquharson is een 61-voudige international. Niet in het veldvoetbal, maar wel in het beach soccer. In 2018 was hij nog aanvoerder van de Engelse nationale ploeg op het EK in Italië.\n\nToch traint hij nu mee bij KV Oostende. De Amerikaanse eigenaars scouten datagericht en de statistieken van Farquharson blijken indrukwekkend. Door in het zachte zand te voetballen is zijn conditie enorm, zijn sprongkracht uitstekend en zijn snelheid indrukwekkend. Bij KVO krijgt hij nu even de tijd om te bewijzen wat hij waard is in het professionele veldvoetbal.\n\nNiet dat Farquharson het ook niet gewoon is om op gras te spelen. De man van 1.91 meter speelde vorig jaar bij de Welshe eersteklasser Connah’s Quay Nomads FC. Dat is niet echt professioneel niveau, maar de resultaten waren goed en ze speelden zelfs voorrondes van de Europa League tegen Partizan Belgrado. Farquharson was goed voor 2 goals en 4 assists in 24 matchen.\n\nVeel lof\n\nDaarvoor speelde de verdediger vooral bij kleinere clubs in Engeland, maar overal maakte hij indruk. Bij Nomads moest hij ook eerst 14 dagen testen, maar daarna zei coach Jack Sargeant. “Priestley hier houden was een gemakkelijke beslissing. Hij kan zich meten met iedereen in deze liga. Meer nog, als iemand hem uitdaagt voor een loopduel dan is het onmogelijk om van hem te winnen. Hij is het snelste wat ik op dit niveau al zag. Priestley is a man mountain, een menselijke berg.”\n\nKV Oostende kan wel een bewegelijke, sterke centrale verdediger gebruiken. Met zo’n uitzonderlijk profiel zijn de verwachtingen uiteraard hoog gespannen.”",KV Oostende test een echte strandvoetballer:  “Hij is een menselijke berg”
5ef4d8380795a8f8b571ede8,https://www.tijd.be/r/t/1/id/10235404,2020-06-25T13:42:30.000Z,"Het Europees Geneesmiddelenagentschap (EMA) raadt aan Veklury (remdesivir) een voorwaardelijke marketingautorisatie te geven voor de behandeling van Covid-19-patiënten die beademd moeten worden. Remdesivir is het eerste medicijn dat het agentschap specifiek voor Covid-19 aanbeveelt.\n\nHet agentschap baseert zich voor de aanbeveling grotendeels op een onderzoek door het Amerikaanse National Institute of Allergy and Infectious Diseases (NIAID) bij 1.063 patiënten. Daaruit blijkt dat patiënten die het medicijn krijgen 31 procent sneller genezen dan patiënten die een placebo krijgen. Er lopen nog meerdere andere onderzoeken naar het medicijn.\n\nEen voorwaardelijke marketingautorisatie vergemakkelijkt een snelle toegang tot medicijnen die beantwoorden aan een onvervulde medische behoefte, zoals dat geval kan zijn bij een pandemie. Het medicijn mag dan vroeger op de markt worden gebracht, met minder beschikbare data dan normaal wordt verwacht. Er wordt dan bekeken of de voordelen van een onmiddellijke beschikbaarheid van het medicijn opwegen tegen het risico van mogelijk te weinig informatie.\n\nGoedkeuring\n\nRemdesivir is ontwikkeld door het Amerikaanse Gilead Sciences. Het werd als experimenteel geneesmiddel tegen ebola uitgeprobeerd, maar is daar niet voor goedgekeurd. Nu blijkt dat een deel van de coronapatiënten baat kan hebben bij het middel, is het voorlopig goedgekeurd door het EMA voor dat doel. Het is nog onbekend of het ook geschikt is voor patiënten die er minder slecht aan toe zijn.\n\nDe Amerikaanse medicijnwaakhond FDA gaf eerder al versneld toestemming voor het gebruik van remdesivir bij zwaar zieke coronapatiënten. Ook in Japan gebeurde dat al.",Geneesmiddelenagentschap beveelt remdesivir aan als eerste coronamedicijn in Europa
5ef4d83bbcdbdecc5a88fb2d,https://www.hln.be/in-de-buurt/izegem/skyline-communications-in-zee-met-grootste-satelliet-grondstation-uit-midden-oosten~a3d8b482/,2020-06-25T13:36:00.000Z,"economie, business en financiën, bedrijfsinformatie, economische sector, computer- en informatietechnologie, software, Abu Dhabi, Al Jazeera, Cyprus, DataMiner, Direct To Home, Discovery Channel, Dubai, Fox, Griekenland, Maleisië, Measat Satellite Systems, Midden Oosten, Midden-Oosten, NBC Sports, Proximus, Skyline, Skyline Communications, TV Vlaanderen, Telenet, VRT, Verenigde Arabische Emiraten, Yahsat",Skyline Communications  in zee met grootste satelliet-grondstation uit Midden-Oosten 
5ef51077815a174530884d3a,http://feeds.nieuwsblad.be/~r/nieuws/snelnieuws/~3/zprmHcragiw/dmf20200625_05001432,2020-06-25T15:51:28.000Z,"Wie past beter bij een kustclub dan een echte strandvoetballer. Sinds vandaag test Priestley Farquharson (23) bij KV Oostende. Dat is een Engelse centrale verdediger, maar vooral de aanvoerder van het Engelse Beach Soccer Team. “Hij heeft een ongelofelijke conditie.”\n\nWie in google de naam Priestley Farquharson krijgt vooral foto’s als resultaat. Foto’s op afgebakende velden op omgewoelde stranden overal ter wereld. Priestley Farquharson is een 61-voudige international. Niet in het veldvoetbal, maar wel in het beach soccer. In 2018 was hij nog aanvoerder van de Engelse nationale ploeg op het EK in Italië.\n\nToch traint hij nu mee bij KV Oostende. De Amerikaanse eigenaars scouten datagericht en de statistieken van Farquharson blijken indrukwekkend. Door in het zachte zand te voetballen is zijn conditie enorm, zijn sprongkracht uitstekend en zijn snelheid indrukwekkend. Bij KVO krijgt hij nu even de tijd om te bewijzen wat hij waard is in het professionele veldvoetbal.\n\nNiet dat Farquharson het ook niet gewoon is om op gras te spelen. De man van 1.91 meter speelde vorig jaar bij de Welshe eersteklasser Connah’s Quay Nomads FC. Dat is niet echt professioneel niveau, maar de resultaten waren goed en ze speelden zelfs voorrondes van de Europa League tegen Partizan Belgrado. Farquharson was goed voor 2 goals en 4 assists in 24 matchen.\n\nVeel lof\n\nDaarvoor speelde de verdediger vooral bij kleinere clubs in Engeland, maar overal maakte hij indruk. Bij Nomads moest hij ook eerst 14 dagen testen, maar daarna zei coach Jack Sargeant. “Priestley hier houden was een gemakkelijke beslissing. Hij kan zich meten met iedereen in deze liga. Meer nog, als iemand hem uitdaagt voor een loopduel dan is het onmogelijk om van hem te winnen. Hij is het snelste wat ik op dit niveau al zag. Priestley is a man mountain, een menselijke berg.”\n\nKV Oostende kan wel een bewegelijke, sterke centrale verdediger gebruiken. Met zo’n uitzonderlijk profiel zijn de verwachtingen uiteraard hoog gespannen.”",KV Oostende test een echte strandvoetballer:  “Hij is een menselijke berg”
5ef580f7f1b2b57b136dc42b,https://www.nieuwsblad.be/cnt/dmf20200626_05001828,2020-06-26T01:00:03.000Z,"Het is nu officieel. Er komen ook in ons land twee zomertransferperiodes. De eerste loopt van 7 juli tot 31 augustus. De data van de tweede periode liggen nog niet vast. Corona heeft dus een verregaande invloed op de zomermercato.\n\nNet als in een aantal andere landen zal de transferperiode worden opgesplitst in twee delen. De eerste vangt aan op 7 juli en loopt tot en met 31 augustus. Voor de precieze data van de tweede periode wordt gekeken naar de FIFA. Die zal een viertal weken duren en eindigen in de buurt van 5 oktober. Zo worden alle Europese landen gelijkgeschakeld en lopen de Belgische clubs niet het gevaar dat ze nog spelers verliezen aan buitenlandse clubs, zonder dat ze zelf nog de kans krijgen om een alternatief binnen te halen.",Officieel: coronavirus deelt transferperiode in twee delen
5ef580fa2d4a16e24f5c128f,https://www.tijd.be/r/t/1/id/10235572,2020-06-26T05:00:19.000Z,"Goeiemorgen, welkom op de nieuwe liveblog op de laatste vrijdag van juni. In lijn met het kwik in de thermometers, klimmen ook de beurzen hoger. Wall Street holde in de late handelsuren naar winst. De bankensector trok de kar nadat de toezichthouder enkele kapitaalregels versoepelde.\n\nDe Fed bood dan weer tegengewicht door banken aan te manen om voorlopig geen dividenden of aandeleninkopen te verhogen. Beleggers kregen ook een gemengde zak met economische data te verwerken. De eerste werkloosheidsaantallen voor afgelopen week werden in een eerste raming vastgeprikt op bijna 1,5 miljoen, dat is meer dan economen verwachten. Een nieuwe recordtoename in het aantal besmettingen met Covid-19 zorgde maken dat de sterk getroffen staten Texas en Florida hun volgende heropeningsfase uitstellen.",Europese beurzen op weg naar winst
5ef580ff4451f83a9911c970,https://www.hbvl.be/cnt/dmf20200626_05001859/transfermarkt-in-twee-schijven,2020-06-26T01:25:00.000Z,Het is nu officieel. Er komen ook in ons land twee zomertransferperiodes. De eerste loopt van 7 juli tot 31 augustus. De data van de tweede periode liggen nog niet vast.,Transfermarkt in twee schijven
5ef5f17b4e51979a5346a483,https://www.standaard.be/cnt/dmf20200626_05002095,2020-06-26T08:38:00.000Z,"Een vakantie aan zee ziet er deze zomer een beetje anders uit in ons land. Om de coronapandemie het hoofd te kunnen bieden, gelden enkele nieuwe regels aan de kust. Sommige gelden overal, andere verschillen van badplaats tot badplaats.\n\nWie met de wagen richting zee rijdt, zag de boodschap op de signalisatieborden al: controleer de druktebarometer voor u naar zee vertrekt. De mobiele data worden door Westtour live verzameld via gsmsignalen. Indien er te veel mensen aanwezig zijn, kan de lokale politie ter plekke ingrijpen. Wie met de trein, bus of tram naar de zee gaat, moet een mondmasker op. Bij mooi weer worden extra treinen ingezet, De Lijn volgt de normale zomerregeling.\n\nRegels per gemeente\n\nBelgië telt tien kustgemeentes, maar het is niet zo gemakkelijk om de regels voor alle badplaatsen gelijk te trekken. De ene gemeente heeft een breed strand, de andere een station of drukkere winkelstraten. Daarom zijn er ook specifieke regels per gemeente opgesteld.\n\nReservatie\n\nEnkel Oostende werkt met een reservatiesysteem, in andere kustgemeentes kan u zonder reservatie het strand op. Op piekdagen zullen bezoekers moeten reserveren om een plekje te krijgen op het Groot Strand, het Klein Strand en het Groeistrand. Die piekdagen worden drie dagen op voorhand aangekondigd.\n\nZones\n\nDe Panne werkt niet met zones, alles andere gemeentes werken wel met kleur- of lettercodes. Om te vermijden dat bezoekers te dicht bij elkaar zitten, worden ze opgedeeld in zones. In Nieuwpoort wijzen strandcoaches toeristen naar een plekjes, in andere gemeentes houden ze ene oogje in het zeil.\n\nGocart en fietsen\n\nIn Oostende, Zeebrugge en Knokke-Heist zijn gocarts gewoon toegelaten, in Blankenberge is het verboden. De Haan en Middelkerke laten enkel kinderen met de gocart rijden, De Panne en Nieuwpoort voorzien speciale zones. Koksijde voorziet speciale zones, waar enkel kinderen mogen rijden.\n\nEr mag gefietst worden op de dijk in Zeebrugge, Koksijde, De Panne en Oostende, voor die laatste enkel als het rustig is. De Haan, Nieuwpoort en Middelkerke verbieden fietsers op de dijk. In Blankenberge en Knokke-Heist moeten fietsers op de rijweg.\n\nAlgemene regels\n\nOok aan zee gelden de algemene regels: de bubbel telt 15 mensen per week, een groep mag maximaal 15 personen tellen. Houd anderhalve meter afstand en denk aan de handhygiëne.",Zo ziet een kustvakantie eruit in België
5ef629b9c228ab560bc221c0,https://www.tijd.be/r/t/1/id/10235617,2020-06-26T16:09:00.000Z,"De kunstmarkt kreunt onder de coronacrisis. Ook David Zwirner, een van de belangrijkste kunsthandelaars ter wereld, lijdt omzetverlies. Maar voor de slimme verzamelaar zijn het gouden tijden. ‘2020 is een van de beste jaren ooit om kunst te kopen’, zegt hij in een interview met De Tijd.\n\nHij had de voorbije week in Zwitserland moeten zitten voor Art Basel, een van de belangrijkste beurzen voor hedendaagse kunst van het jaar. Maar David Zwirner (56) zit thuis in New York voor zijn computer. Hij heeft op de kop af 45 minuten om over kunst en zijn business te praten. Die business omhelst vijf galerieën, waarvan twee in New York en een in Hongkong, Londen en Parijs. In 2018 draaide hij naar eigen zeggen ruim 500 miljoen dollar omzet. In de jaarlijkse lijstjes van de machtigste mensen uit de hedendaagse kunst staat hij doorgaans in de top vijf, soms net voor en soms net achter collega’s als Larry Gagosian of het koppel Iwan en Manuela Wirth.\n\n8 miljoen Zwirner verkocht deze week ‘Balloon Venus Lespugue’ van Jeff Koons voor 8 miljoen dollar, een wereldrecord voor een online verkoop.\n\nMaar van enige pretentie of arrogantie is geen sprake. Hij excuseert zich uitgebreid omdat hij vijf minuten later dan afgesproken aan het Zoom-gesprek begint. ‘Ik moest mijn vrouw ergens naartoe brengen.’ De aanleiding van het gesprek is Art Basel Online, dat vrijdag de deuren sloot. Zwirner verkocht er ‘Balloon Venus Lespugue’ van Jeff Koons voor 8 miljoen dollar. Dat is een wereldrecord voor een online verkoop.\n\nToch is Zwirner niet onverdeeld gelukkig met de virtuele versie van Art Basel. ‘Onze expo 15 Rooms liep parallel met Art Basel op onze eigen website. Het succes en de verkopen hebben we in de eerste plaats aan onszelf te danken. Niet aan Art Basel. Hun virtuele beurs vond ik nogal teleurstellend.’\n\nZwirner is een pionier in de online verkoop van kunst. Hij begon ermee in 2017. Digital first is zijn mantra, maar wat hij op het web ziet, stemt hem niet gelukkig. De online kunstbeurzen hebben in zijn ogen hun duurzaamheid en aantrekkingskracht nog niet bewezen. Ze evenaren de fysieke beurzen (‘Brick and mortar’, noemt hij ze) niet.\n\n‘Het zijn aparte werelden die nog niet convergeren. Op een kunstbeurs loop ik met mijn vrouw rond, van de ene stand naar de andere. Vanuit mijn ooghoeken zie ik honderden werken, die ik doorgaans allemaal negeer. Tot eentje mijn aandacht trekt. Daar blijf ik hangen. Met die online kunstbeurzen is het andersom. Je wordt overstelpt met kunstwerken. Je kan ze niet negeren of zijdelings bekijken. Binnen de kortste keren ben je moe. De online beurzen spreken daarom niet aan. Ik ken niemand die met zijn vrouw gezellig voor de computer gaat zitten om op Art Basel Online rond te surfen.’\n\n\n\nHoe moet het wel?\n\nZwirner: ‘Je moet proberen online een beleving te creëren. Ik verkies op mijn eigen website weinig kunstwerken te tonen. Daarrond bouwen we een context. Als we een ouder werk van Kerry James Marshall willen verkopen, verrijken we dat met knipsels en filmpjes. Dat is voor mij het ideaalbeeld van de online kunstmarkt. Het grote gevaar is dat galerieën en beurzen een soort eBay worden. Een foto en de prijs. That’s it. Maar zo werkt het in de kunsten niet.’\n\n\n\nWaarom niet?\n\nZwirner: ‘Omdat het in de kunstmarkt niet alleen gaat om de verkoop. Mijn vrouw heeft, al zeg ik het zelf, een succesvolle handtassenwinkel. Het maakt voor haar niet uit wie de koper is. Verkocht is verkocht. Ik kan daar jaloers op zijn. In de kunstwereld maakt het heel hard uit aan wie je verkoopt. Daarom zijn kunstbeurzen zo belangrijk. Je leert mensen kennen en appreciëren. De eerste vraag die ik krijg, is doorgaans: hoeveel kost dat werk? Mijn standaardantwoord is: hoe maakt u het? Dan beginnen we te praten. Na een tijd weet je of je potentiële koper de geschikte verzamelaar is voor jouw artiest. Koste wat het kost wil ik vermijden dat een speculant een kunstwerk koopt.’\n\n\n\nWordt het geen tijd dat de galeriewereld innoveert? We doen al eeuwen hetzelfde: kunst aan de muur hangen. On- en offline zullen zich schouder aan schouder ontwikkelen.\n\n‘Stel: je koopt bij mij een schilderij van Harold Ancart, een Belgische kunstenaar. Na negen maanden ben je erop uitgekeken. Je mag dan vragen: David, wil je het voor mij opnieuw in de markt zetten? Dat doe ik met plezier. Maar als ik dat werk na negen maanden zie opduiken op een veiling bij Philips, is het een ander verhaal. Dan weet ik dat het jou om speculatie te doen was. Je mag er zeker van zijn dat de kunstenaar me in dat geval zal verwijten dat ik mijn werk niet goed heb gedaan. Gelukkig laten de meeste verzamelaars zich bijstaan door kunstconsultants. Daardoor maken we vrij goed het onderscheid tussen bonafide verzamelaars en speculanten. We spreken daar onder collega’s ook over. Ken je die? En hoe is die? Iedereen is permanent op zoek naar de beste verzamelaar voor zijn kunstenaar. Helemaal bovenaan staat de verzamelaar die belooft het werk meteen uit te lenen aan een museum. Dat is geweldig.’\n\n\n\nWat vinden uw verzamelaars van online kunstbeurzen?\n\nZwirner: ‘Ik wacht nog op de eerste die ze fantastisch vindt. ‘Interessant’ is een woord dat weleens valt.’\n\n\n\nJe kan ook zeggen: het verhoogt de democratisering van de kunstmarkt. Niet iedereen neemt even het vliegtuig naar Basel, Miami of Hongkong.\n\nZwirner: ‘Daar hebt u gelijk in. Kunst is nog nooit zo toegankelijk geweest. De trafiek op onze site is de voorbije maanden door de lockdown geëxplodeerd. Ik geloof dat we bezoekers uit 160 landen hebben ontvangen. Ik denk niet dat ik 160 landen ken. Dat is een voordeel van corona. Ik ben ervan overtuigd dat de online kunstmarkt nooit meer verdwijnt, ook niet als de epidemie voorbij is.’\n\n\n\nMaar u gaat uw galerieën niet sluiten?\n\nZwirner: ‘Natuurlijk niet. On- en offline zullen zich schouder aan schouder ontwikkelen. Je moet als galerie alleen de juiste strategie ontwikkelen. Een kunstenaar is daar niet mee bezig. Die wil zijn werk fysiek tonen. Maar het is onze plicht de kunst zo breed mogelijk te verspreiden. Daarom hebben we zoveel geïnvesteerd in onze online business.’\n\n\n\nNiet iedereen in de kunstwereld denkt daar zo over.\n\nZwirner: ‘Dat klopt. Maar wordt het geen tijd dat de galeriewereld innoveert? We doen al eeuwen hetzelfde: kunstwerken aan de muur hangen en de deuren openen. Mijn vader had een galerie in Keulen. Hij begon daar in 1967 met Art Cologne, de eerste kunstbeurs ter wereld. Sindsdien is fundamenteel niet zo veel veranderd in onze wereld. Terwijl de retailsector de afgelopen 53 jaar wel door elkaar is geschud. Collega’s zeggen me dan: ja maar, wij verkopen kunst, dat is anders. Dat klopt gedeeltelijk, maar uiteindelijk verkopen wij ook producten.’\n\n\n\nIk heb echt vaak moeten bellen met Luc Tuymans om hem te overtuigen. Hij vertelt graag dat hij al een ster was en ik een nobody toen we met elkaar in zee gingen. David Zwirner, kunsthandelaar\n\nHebt u iets aan de gegevens die online bezoekers achterlaten? Big data schijnen een goudmijn te zijn.\n\nZwirner: ‘Dat is relatief. Wat heb ik aan de kennis dat van de 10 miljoen bezoekers er 1 miljoen in Californië wonen? En dat de helft van blauw houdt? Of dat de fans van Luc Tuymans ook van Francis Alÿs houden? Kunst is in dit geval nogal specifiek. We kunnen die gegevens niet gebruiken zoals Google of Facebook.’\n\n\n\nZonder corona zat u nu in Basel. Wanneer wist u dat de pandemie zo erg zou worden?\n\nBio David Zwirner werd geboren op 23 oktober 1956 in Keulen. Zijn vader was zelf een kunsthandelaar.\n\n\n\nNa het middelbaar ging hij aan de New York University jazzdrum studeren. Maar hij keerde snel terug en ging in Hamburg voor het platenlabel Polygram werken.\n\n\n\nIn 1992 verhuisde hij definitief naar New York. Hij werkte even bij Brooke Alexander Gallery, een jaar later richtte hij zijn eerste galerie op. Intussen leidt hij een imperium met vijf galeries: in Hongkong, Londen, Parijs en twee in New York. David Zwirner Gallery stelt 200 mensen te werk, onder wie Zwirners oudste kinderen Lucas (24) en Marlene (22).\n\n\n\nZwirner vertegenwoordigt zo’n 70 artiesten en estates van kunstenaars. Onder hen Jeff Koons, Giorgio Morandi, Marlene Dumas en de Belgen Luc Tuymans, Michaël Borremans en Francis Alÿs.\n\nZwirner: ‘Pas toen we in maart in lockdown gingen, the fool I was. Ik had de pandemie moeten zien komen. In januari moesten we onze galerie in Hongkong sluiten. Dat was een signaal. Maar hier in de VS werd laconiek, zelfs optimistisch over corona gedaan. Er werd ook niemand getest. Waarschijnlijk zijn veel mensen ziek geweest zonder dat ze wisten dat ze aan Covid-19 leden. Als je dan ook nog eens opgescheept zit met de slechtste regering ooit, krijg je een pandemie met zware gevolgen.’\n\n\n\nHoe zwaar schat u de gevolgen voor de kunstmarkt in?\n\nZwirner: ‘Ik denk dat wij de voorbije maanden een omzetdaling van 30 procent slikten. Dat overleven we wel. Niet iedere galerie zal de storm doorkomen, vrees ik. Ik verwacht de zwaarste problemen in het najaar. Juli en augustus zijn sowieso kalme maanden.’\n\nJan Hoet\n\nDavid Zwirner opende zijn eerste galerie in 1993 in New York. Hij was nochtans niet naar de Verenigde Staten vertrokken om, zoals zijn vader Rudolf in Keulen, kunsthandelaar te worden. ‘Ik wilde jazzdrummer worden. Ik heb daarvoor aan de New York University gestudeerd. Maar na een tijdje had ik door dat ik nooit de absolute top zou bereiken. Ik ben even teruggekeerd naar Duitsland om in de muziekindustrie te werken. Maar ik wilde iets anders. Op een dag zei ik tegen mijn vader: ‘Ik ga ook een galerie openen. Niet in Keulen maar in New York.’ Ik wilde niet in de galerie van mijn vader stappen omdat die de stempel van zijn persoonlijkheid droeg. Ik wilde een eigen identiteit als kunsthandelaar ontwikkelen. Mijn vader moest even nadenken over mijn plannen. Maar hij gaf zijn zegen. Ik kreeg 100.000 Deutsche Mark - ken je die nog? - en kon beginnen.’\n\n\n\nU hebt veel Belgische kunstenaars in portfolio. Luc Tuymans, Francis Alÿs, Raoul De Keyser, Michaël Borremans, Harold Ancart. Heb u een speciale band met ons land?\n\nZwirner: ‘De band is Jan Hoet! Zo’n excentrieke persoonlijkheid en een geweldige curator. Ik ontmoette hem in 1992 in Kassel toen hij Dokumenta 9 cureerde. Die editie was fantastisch. Ik heb daar ook voor het eerst werk van Luc Tuymans gezien. He blew me away. Ik wist toen: die wil ik voor mijn galerie. Ik heb echt vaak moeten bellen met Luc om hem over de streep te trekken. Hij vertelt nog altijd graag dat hij al een ster was en ik een nobody toen we met elkaar in zee gingen.’ (lacht)\n\nDe meeste Belgische kunstenaars uit uw stal, en ook Marlene Dumas, worden ook door Zeno X van Frank Demaegd vertegenwoordigd. Hoe is jullie verhouding?\n\nZwirner: ‘Frank is sinds de jaren 90 een goede vriend. Hij heeft me Raoul De Keyser leren kennen. Onze samenwerking dateert van toen galerieën maar op één locatie actief waren. Je zocht collega’s die een artiest in een ander land of continent konden vertegenwoordigen. Zo is de samenwerking met Frank begonnen en ze loopt nog altijd. Tuymans en Dumas hebben strikt genomen geen galerie nodig. Ze hebben hun eigen kantoor waarmee ze hun carrière managen. Ze kunnen in zee gaan met iedereen als ze willen. Net daarom werken we zo hard voor hen. We proberen een omgeving te creëren waarin ze gelukkig zijn en geen reden hebben om het elders te zoeken. Voor Luc en Marlene gaat het al lang niet meer om een zo hoog mogelijke verkoopprijs. Ze zijn meer bezig met hun legacy, hun plaats in de kunstgeschiedenis: in welk museum, op welke plaatsen kunnen ze tentoonstellen?’\n\n\n\nHoe ziet u de ideale relatie tussen de kunstenaar en zijn galerist?\n\nZwirner: ‘We moeten de kunstenaar de ruimte geven om in ideale omstandigheden te creëren. Dat is de essentie. Als zijn studio te klein is omdat hij grotere kunstwerken wil maken, zoeken we een nieuwe locatie. Als hij niet meer kan werken omdat hij in een vervelende scheiding verwikkeld is, zoeken we een goede advocaat. Kunstenaars zijn fantastische mensen, maar ze kunnen vreselijk onhandig zijn. Ze denken ook niet lineair. Hun gedachten schieten alle richtingen uit. Met wiskundigen heb je dat minder. Onze job is wel ingewikkelder geworden. Vroeger moesten we de deuren van de galerie openen om bezoekers binnen te laten. Dat was het. Nu is een galerie meer een talent agency. Marketing, persbegeleiding, dat is er allemaal bijgekomen.’\n\n\n\nStel dat ik een jonge en ambitieuze kunstenaar ben. Wat moet ik doen om uw aandacht te trekken?\n\nZwirner: ‘Ik ben niet meer de galerist voor de jonge kunstenaars. Toen ik begon wel. Maar je groeit samen op met je kunstenaars. Ik ben nu de galerist van de rijpere artiesten. In mijn beginperiode bekeek ik vijf jaar lang op vrijdag 20 minuten lang foto’s die kunstenaars me opstuurden. Zo probeerden ze met hun werken mijn aandacht te trekken. Ik geloof niet dat ik daar ooit een artiest heb van weerhouden. Het ontdekken van jonge kunstenaars laat ik aan de nieuwe galeristen over. Ik volg het nog, maar meer als verzamelaar dan als galerist die nieuwe kunstenaars zoekt. We hebben op onze website wel Platform geïntroduceerd. Dat is een samenwerkingsverband met nieuwe en jonge galeries, onder meer uit Brussel, die hun kunstenaars kunnen voorstellen. Zo brengen we onze verzamelaars in contact met jonge en voor hen vaak onbekende kunst.’\n\n\n\nVoelt u zich nu vooral een zakenman en dan pas een kunstliefhebber?\n\nZwirner: ‘Oh, nee. Ik vind me niet eens zo’n goede zakenman, al lijkt dat misschien zo. Om mijn business te structuren en te optimaliseren huur ik firma’s in. Ik ben wel een goede galerist. Daarmee bedoel ik: iemand met een goede smaak. Dat verwachten mijn klanten ook. Ze willen dat ik hen op het juiste spoor zet. Ik haal het meeste genot als galerist niet uit het geld dat ik verdien. Ik geniet meer van de gesprekken met de verzamelaars. Dat zijn doorgaans hoogopgeleide, intelligente mensen die het professioneel hebben gemaakt. Met zulke mensen praat ik graag.’\n\n\n\nWat raadt u de verzamelaars aan? Kunst kopen of wachten tot de coronacrisis voorbij is?\n\nZwirner: ‘Ik hoef geen advies te geven. Slimme verzamelaars hebben de voorbije maanden niet stilgezeten. 2020 is een vreselijk jaar voor de kunstmarkt, maar een van de beste ooit om kunst te kopen. Galeries zijn maar wat blij dat ze kunnen verkopen. Er is veel meer ruimte voor onderhandelingen dan vroeger. Daarnaast is de concurrentie met andere verzamelaars kleiner geworden. Niet iedereen durft te kopen. Niet aarzelen dus.’\n\n\n\nU hebt twee jaar geleden een vestiging geopend in Parijs. Was dat om te anticiperen op de brexit?\n\nZwirner: ‘Ik ken de geruchten dat we Londen zouden verlaten. Ik wil dat nog eens formeel ontkennen. Twee galerieën in Europa is perfect. We hebben getwijfeld tussen Parijs en Brussel, maar uiteindelijk was de Franse hoofdstad net iets aantrekkelijker. Misschien ga ik er ook wonen.’\n\n\n\nGaat u New York verlaten na al die jaren?\n\nZwirner: ‘Mijn vrouw verhuist naar Parijs als Donald Trump wordt herkozen. Ze is daar nogal formeel in.’\n\n\n\nOei.",Topgalerist David Zwirner: ‘Een slimme verzamelaar koopt nu volop kunst'
5ef629b9c228ab560bc221c1,https://www.tijd.be/r/t/1/id/10235674,2020-06-26T16:01:50.000Z,"Ondanks het scherpe herstel sinds midden maart blijft de halfjaarbalans voor de wereldwijde aandelenbeurzen afgetekend negatief. Wie won en wie verloor? En in hoeverre heeft het meest doldwaze halfjaar uit de beursgeschiedenis de spelregels veranderd?\n\nWaar was u tijdens de scherpste beurscrash van de eeuw? Hoogstwaarschijnlijk in lockdown. Waar was u tijdens de scherpste beursrally van de eeuw? Hoogstwaarschijnlijk in lockdown. Op 30 juni komt een eind aan het meest manische beurssemester in de geschiedenis, waarin extremen elkaar raakten door de opmars van een ongeziene en onvoorspelbare vijand.\n\nHet coronavirus deed aandelen kelderen om ze nadien records te laten breken. Een schaarste aan cash werd gevolgd door een nooit geziene bonanza aan stimulusmaatregelen van overheden en centrale banken. Een stierenmarkt werd een berenmarkt en veranderde even snel weer in een stierenmarkt. En dat alles in niet meer dan zes luttele beursmaanden. Wie won en wie verloor? En welke lessen trekken we daaruit voor de toekomst?\n\n\n\nIndividuele succesverhalen\n\nEre wie ere toekomt. Laat ons beginnen met de afgetekende winnaar. Kopenhagen is niet langer enkel de stad met het hoogste aantal fietsers, Michelin-sterren en musea per inwoner, ze kroont zich ook tot de beurskampioene in coronatijd. De Deense beurs sluit als enige ter wereld een bewogen halfjaar af met een dubbelcijferige winst (+11 procent sinds Nieuwjaar). Daarmee zet Denemarken een prestatie neer die in de buurt komt van de ultieme beurstijger van het moment: de technologiebeurs Nasdaq, die 15 procent hoger de zomer in mag. Dat danken de Denen aan het grote gewicht van farmabedrijven zoals de vaccinontwikkelaar Novo Nordisk en de biotechvedette Genmab, die in volle corona-uitbraak een deal met de farmareus Abbvie wist te verzilveren.\n\n\n\nLos van de evidente succesverhalen riep het coronavirus ook onverwacht nichebedrijven tot winnaar uit. Het in Kopenhagen genoteerde bedrijf Ambu is een treffend voorbeeld van zo’n onverhoedse winnaar. De medtechspeler maakt wegwerpbare kijkinstrumenten om darmonderzoeken uit te voeren. Dat is het soort single-useproduct dat in precoronatijd niet zou stroken met de sterke hang naar duurzaamheid, maar nu wel in de armen wordt gesloten vanwege de strenge hygiënenormen. Ambu verdubbelde in beurswaarde sinds het jaarbegin. Het contrast met buurland Noorwegen is groot. Dat verloor door zijn grote blootstelling aan de oliesector bijna een kwart aan beurswaarde en doet het slechter dan landen als Botswana en Montenegro, die aardig standhielden. Naast Kopenhagen zijn Slovakije en twee Baltische staten, Litouwen en Letland, de enige beurzen wereldwijd die net als de Nasdaq op jaarwinst staan.\n\n+11% De beurs van Kopenhagen is na Nasdaq de best presterende ter wereld, dankzij de sterke aanwezigheid van biotech en vaccinontwikkelaars.\n\n\n\n\n\nOndanks die individuele succesverhalen is het plaatje voor het hele Europese continent minder rooskleurig. Europese beurzen zien op hun halfjaarrapport een gemiddeld verlies van 12,3 procent prijken. In de VS is de schade kleiner. De brede S&P500-index knoopte midden juni aan met zijn break-evenpunt om vervolgens terug te vallen en het semester af te sluiten met een bescheiden jaarverlies van 5 procent. China, de eerste broeihaard van het coronavirus, doet het nog beter met een verwaarloosbaar verlies van 3 procent voor de Shanghai Composite Index.\n\n‘China en de VS blijven voor de tweede jaarhelft onze voorkeursmarkten, maar Europa maakt een inhaalbeweging’, zegt Vincent Juvyns, hoofdstrateeg bij JPMorgan. De Amerikaanse grootbank stapte af van haar verkoopadvies voor Europese aandelen en hanteert nu een neutraal advies. Europa is afgestraft vanwege de sterk vertegenwoordigde bankensector, die lijdt onder het lagerenteklimaat en het gestegen risico op wanbetaling.\n\n‘Maar dat maakt het oude continent aantrekkelijker voor de tweede jaarhelft’, vervolgt Juvyns. ‘Europa heeft een veel sterker sociaal vangnet dan de Verenigde Staten, waar de werkloosheidscijfers exploderen. Onze sterke sociale zekerheid ligt vaak onder vuur, maar kan in deze crisis net de koopkrachtbescherming bieden die de economie nodig heeft.’\n\nDe dieselmotor Europa zou in de tweede jaarhelft zijn inhaalbeweging kunnen versnellen, ook dankzij de zoektocht naar dividendaandelen. ‘Beleggers gaan opnieuw op zoek naar waarde nu de vermoeidheid wat lijkt in te treden bij groeiaandelen’, zegt Juvyns.\n\nKommer en kwel blijft het in Latijns-Amerika, op dit moment de grootste broeihaard van Covid-19 in de wereld. De beurzen van Colombia en Brazilië zijn met hun sterke blootstelling aan respectievelijk de cyclische bouw- en de door vraagdruk gekelderde oliesector kop van Jut. Hun beurzen staan liefst 40 procent onder hun startpeil dit jaar.\n\n\n\nI love techno\n\nAls liefhebber van gitaarmuziek voelt het bijna als godslastering om dit te schrijven, maar ‘I love techno’ was het absolute mantra het voorbije halfjaar. De technologiesector gloreert en boekte onder impuls van het vele thuiswerken, de boomende e-commerce en de nood aan ijzersterke dataverbindingen een vooruitgang die normaal vele jaren in beslag neemt.\n\n\n\nDat verklaart niet alleen de triomf van Nasdaq maar ook de sterke voorsprong die de Amsterdamse beurs, met het techbedrijf ASML als grootste gewicht (de producent van chipmachines draagt intussen 15 procent gewicht in de sterindex AEX, red.), neemt op Brussel. Amsterdam zit nog op een jaarverlies van 7 procent terwijl Brussel, waar technologie een groot manco is, een verlies moet dulden dat ruim dubbel zo groot is.\n\n‘Technologie lijkt ook in de tweede jaarhelft een goede keuze’, zegt Juvyns. ‘Ik zou afraden nu je winnaars te verkopen. De sectoren die goed gestegen zijn zoals tech, farma en in mindere mate ook de telecombedrijven, zijn om goede redenen gestegen. Ze zullen ook winnaars blijven eens de acute covidnieuwsflow is gaan liggen. Net zoals de achterblijvers achterblijven om goede redenen. Die twee gaan inruilen lijkt geen winnende strategie.’\n\nDe sectoren die volgens Juvyns te mijden zijn, zijn de nutsbedrijven en de vastgoedsector.\n\n\n\nGamechangers?\n\nZolang centrale banken de muziek laten draaien, moet je als belegger meedansen, vatte het beurshuis Quintet (Puilaetco) het treffend samen in zijn beleggingsvooruitzichten. Al zijn er ook steeds meer sceptici. Nooit eerder waren beleggers zo verdeeld over de duurzaamheid van het beursherstel, wees een studie van Bank of America uit. Wanneer één plus één niet langer twee is, in een markt die met schulden gedopeerd is, is het tijd om je biezen te pakken, zegt een anonieme beer.\n\n\n\n‘De markt is moeilijk te voorspellen’, zegt Juvyns. ‘Maar mij lijkt het dat als er een tweede golf komt, er heel weinig draagvlak is om opnieuw de economie dicht te gooien. Meer dan zich te verliezen in de discussie groei versus waarde moeten beleggers kiezen voor echte diversificatie om hun portefeuille in deze markt te beschermen. Daar zie ik heil in Chinees staatspapier. Een coupon van 7,5 procent op drie jaar in een markt met een schuldprofiel dat zeker niet risicovoller is dan België.’\n\nWinnaars inruilen voor achterblijvers is geen juiste strategie. Vincent Juvyns Strateeg JPMorgan Asset Management\n\n\n\n\n\nOf nieuwe jonge beleggers, de ‘Robinhoods’, de markt mee hoger trekken, betwijfelt hij. ‘Ze zijn er en we zijn blij dat ze er zijn. Maar hun effect is verwaarloosbaar. De kloof tussen arm en rijk blijft ook een demografische breuklijn. Jongeren hebben simpelweg onvoldoende slagkracht om richting te geven aan de markt.’\n\nMet bloedrode halfjaarcijfers op til, waarin we voor het eerst pas echt de impact van het coronavirus op bedrijven kunnen opmeten, mogen beleggers zich deze zomer aan enkele stevige realitychecks verwachten. Dat kan de beursrally gaan vermoeien. De aandacht van beleggers zal ook meer verschuiven naar de Amerikaanse presidentsverkiezingen. Een overwinning voor Biden, die een voorsprong neemt in de peilingen, kan een hogere belastingdruk voor bedrijven betekenen, maar ook meer rust op het geopolitieke front. Beleggers zijn verdeeld over zijn kandidatuur.",Wereldbeurzen meten schade op na meest manische semester ooit
5ef629bbd42afdee5ad6f4d1,https://www.hbvl.be/cnt/dmf20200626_05002420/epidemie-zwakt-verder-af-maar-oproep-tot-voorzichtigheid,2020-06-26T13:48:54.000Z,"Hasselt - Er zijn gemiddeld 15 ziekenhuisopnames en 89 nieuwe besmettingen per dag in ons land. Daarmee blijft de epidemie verder afzwakken, toch roept Sciensano op om voorzichtig te blijven. In Limburg kwamen er sinds gisteren 7 nieuwe besmettingen bij.\n\nDe zeven nieuwe gevallen brengen het totaal bevestigde besmettingen in onze provincie nu op 6.556. Zoals geweten hanteert Sciensano vanaf deze week een nieuw systeem om de situatie te analyseren. Vergelijkende weekcijfers geven een beter beeld omdat dagcijfers kunnen schommelen. Daarbij past de bemerking dat de laatste drie dagen wel nog niet gecontroleerd zijn, en dus ook nog niet in deze cijfers verwerkt zijn. Op weekbasis is duidelijk zichtbaar dat de epidemie in België verder afzwakt. Maar dat mag volgens Sciensano geen reden zijn om de teugels helemaal te vieren. Voorzichtigheid en respect voor de belangrijkste maatregelen - mondmaskers, handhygiëne en social distancing - blijven geboden.\n\nFoto: RR\n\nTussen 16 en 22 juni waren er in België dagelijks gemiddeld 89 nieuwe besmettingen. Dat is een daling van 6 procent vergeleken met de week voordien (94). In dezelfde periode daalde ook het gemiddeld aantal dagelijkse overlijdens van 8 naar 7. In totaal heeft het virus in ons land wel al 9.731 mensenlevens geëist.\n\n19 gemeenten coronavrij\n\nMet de nieuwe tool die Sciensano deze week lanceerde, is het mogelijk om de actuele stand van besmettingen op gemeentelijk niveau te analyseren. De cijfers gaan over een periode van 7 opeenvolgende dagen, maar hebben een vertraging van drie dagen omdat de data ook nog door Sciensano gedubbelcheckt moeten worden.\n\nIn de hele provincie werden in deze periode 61 nieuwe gevallen gemeten. De helft daarvan komt uit Houthalen-Helchteren (11), Genk (10), Maasmechelen (7) en Heusden-Zolder (4). De overige gemeenten met positieve gevallen zijn Gingelom en Peer (3), en Alken, Bilzen, Dilsen-Stokkem, Lanaken, Oudsbergen en Sint-Truiden met elk twee besmettingen. In As, Beringen, Borgloon, Bree, Diepenbeek, Ham, Hamont-Achel, Herk-de-Stad, Lommel, Riemst en Tongeren was er maar één besmetting.\n\nHet aantal nieuwe besmettingen neemt af in Limburg. Er zijn al 19 gemeenten een week coronavrij. Foto: RR\n\nDe overige 19 Limburgse gemeenten zijn al minstens een week coronavrij: Bocholt, Halen, Hasselt, Hechtel-Eksel, Heers, Herstappe, Hoeselt, Kinrooi, Kortessem, Leopoldsburg, Lummen, Maaseik, Nieuwerkerken, Pelt, Tessenderlo, Voeren, Wellen, Zonhoven en Zutendaal. Het blijft een momentopname die elke dag kan veranderen. Zo was Riemst bijvoorbeeld al enige tijd coronavrij, maar daar is gisteren een nieuwe besmetting gemeld. Dat cijfer zal nu nog zeven dagen in de cijfers van deze gemeente blijven opduiken.\n\nIn Gingelom en Houthalen-Helchteren is de drempelwaarde van de incidentie (de verhouding nieuwe gevallen op het inwonersaantal) boven 20. Er is geen reden tot paniek omdat het in Gingelom om één woonzorgcentrum gaat en in Houthalen om enkele clusters (asielcentrum en . Bovendien gaat in gemeenten met weinig inwoners deze waarde al snel boven de 20.\n\nZiekenhuizen en woonzorgcentra\n\nDe Belgische ziekenhuiscijfers zijn actueler en verwijzen naar de week van 19 tot 25 juni. Het aantal nieuwe ziekenhuisopnames zakte van gemiddeld 18 naar 15 per dag. Er verblijven nu nog 255 covidpatiënten in de Belgische ziekenhuizen, een daling van 25% vergeleken met vorige week. Op de intensieve zorgen zijn nog 38 bedden bezet, ook dat is een daling van ruim een kwart. In totaal moesten er al 17.701 mensen voor een behandeling naar het ziekenhuis.\n\nVoor veel covidpatiënten wacht na de ziekenhuisopname nog een lange revalidatieperiode. Foto: Kristof Vadino\n\nIn de Limburgse ziekenhuizen zijn er volgens de meest recente cijfers van Sciensano nog 30 patiënten, waarvan 3 op intensieve zorgen. Eén persoon moet nog beademd worden.\n\nIn de woonzorgcentra in onze provincie blijft de situatie stabiel. Op dit moment zijn er nog 18 bevestigde gevallen (personeel en bewoners) in de rusthuizen in Limburg. Tien bewoners van de woonzorgcentra verblijven op dit moment nog in het ziekenhuis met covidsymptomen. Tot nu toe zijn er 527 rusthuisbewoners gestorven aan het virus, 116 sterfgevallen zijn effectief bevestigd door een coronatest.","Epidemie zwakt verder af, maar oproep tot voorzichtigheid"
5ef661f8809a941602035ec8,https://www.nieuwsblad.be/cnt/dmf20200626_05002790,2020-06-26T18:21:49.000Z,"Het nieuwe voetbalseizoen in Frankrijk start in het weekend van 22 en 23 augustus. Dat bevestigt de Franse Profliga (LFP) vrijdag op zijn website.\n\nOmdat op 21 en 23 augustus ook de finales van de Europa League en Champions League geprogrammeerd staan en Franse clubs nog in de running zijn, kan er nog geschoven worden met de data.\n\nVijf keer zal er een midweekspeeldag worden afgewerkt. Na speeldag 17 op woensdag 23 december volgt een korte onderbreking, tot woensdag 6 januari. De 38e en laatste speeldag in de Ligue 1 wordt zondag 23 mei 2021 afgewerkt.\n\nOok de Ligue 2 begint op 22 augustus. De slotspeeldag is op 15 mei 2021 voorzien.\n\nDe finale van de Ligabeker tussen PSG en Lyon, die voorzien was op 4 april maar werd uitgesteld door de coronacrisis, wordt gespeeld op vrijdag 31 juli, in het Stade de France.\n\nHet seizoen 2019-2020 werd eind april tien speeldagen voor het einde stopgezet. PSG werd tot kampioen uitgeroepen. In de vier andere grote competities in Europa (Engeland, Spanje, Italië en Duitsland) werd het seizoen wel weer hervat.",Franse Ligue 1 start in zelfde weekend als finale van de Champions League
5ef661f9f464cb7c1db42b37,https://www.hbvl.be/cnt/dmf20200626_05002790/franse-ligue-1-start-in-zelfde-weekend-als-finale-van-de-champions-league,2020-06-26T18:21:49.000Z,"Het nieuwe voetbalseizoen in Frankrijk start in het weekend van 22 en 23 augustus. Dat bevestigt de Franse Profliga (LFP) vrijdag op zijn website.\n\nOmdat op 21 en 23 augustus ook de finales van de Europa League en Champions League geprogrammeerd staan en Franse clubs nog in de running zijn, kan er nog geschoven worden met de data.\n\nVijf keer zal er een midweekspeeldag worden afgewerkt. Na speeldag 17 op woensdag 23 december volgt een korte onderbreking, tot woensdag 6 januari. De 38e en laatste speeldag in de Ligue 1 wordt zondag 23 mei 2021 afgewerkt.\n\nOok de Ligue 2 begint op 22 augustus. De slotspeeldag is op 15 mei 2021 voorzien.\n\nDe finale van de Ligabeker tussen PSG en Lyon, die voorzien was op 4 april maar werd uitgesteld door de coronacrisis, wordt gespeeld op vrijdag 31 juli, in het Stade de France.\n\nHet seizoen 2019-2020 werd eind april tien speeldagen voor het einde stopgezet. PSG werd tot kampioen uitgeroepen. In de vier andere grote competities in Europa (Engeland, Spanje, Italië en Duitsland) werd het seizoen wel weer hervat.",Franse Ligue 1 start in zelfde weekend als finale van de Champions League
5ef661fae9b374c4f8d7e5b9,https://www.standaard.be/cnt/dmf20200626_05002790,2020-06-26T18:21:49.000Z,"Het nieuwe voetbalseizoen in Frankrijk start in het weekend van 22 en 23 augustus. Dat bevestigt de Franse Profliga (LFP) vrijdag op zijn website.\n\nOmdat op 21 en 23 augustus ook de finales van de Europa League en Champions League geprogrammeerd staan en Franse clubs nog in de running zijn, kan er nog geschoven worden met de data.\n\nVijf keer zal er een midweekspeeldag worden afgewerkt. Na speeldag 17 op woensdag 23 december volgt een korte onderbreking, tot woensdag 6 januari. De 38e en laatste speeldag in de Ligue 1 wordt zondag 23 mei 2021 afgewerkt.\n\nOok de Ligue 2 begint op 22 augustus. De slotspeeldag is op 15 mei 2021 voorzien.\n\nDe finale van de Ligabeker tussen PSG en Lyon, die voorzien was op 4 april maar werd uitgesteld door de coronacrisis, wordt gespeeld op vrijdag 31 juli, in het Stade de France.\n\nHet seizoen 2019-2020 werd eind april tien speeldagen voor het einde stopgezet. PSG werd tot kampioen uitgeroepen. In de vier andere grote competities in Europa (Engeland, Spanje, Italië en Duitsland) werd het seizoen wel weer hervat.",Franse Ligue 1 start in zelfde weekend als finale van de Champions League
5ef661fafa0e947dcf2acc5d,https://www.gva.be/cnt/dmf20200626_05002790/franse-ligue-1-start-in-zelfde-weekend-als-finale-van-de-champions-league,2020-06-26T18:21:49.000Z,"Het nieuwe voetbalseizoen in Frankrijk start in het weekend van 22 en 23 augustus. Dat bevestigt de Franse Profliga (LFP) vrijdag op zijn website.\n\nOmdat op 21 en 23 augustus ook de finales van de Europa League en Champions League geprogrammeerd staan en Franse clubs nog in de running zijn, kan er nog geschoven worden met de data.\n\nVijf keer zal er een midweekspeeldag worden afgewerkt. Na speeldag 17 op woensdag 23 december volgt een korte onderbreking, tot woensdag 6 januari. De 38e en laatste speeldag in de Ligue 1 wordt zondag 23 mei 2021 afgewerkt.\n\nOok de Ligue 2 begint op 22 augustus. De slotspeeldag is op 15 mei 2021 voorzien.\n\nDe finale van de Ligabeker tussen PSG en Lyon, die voorzien was op 4 april maar werd uitgesteld door de coronacrisis, wordt gespeeld op vrijdag 31 juli, in het Stade de France.\n\nHet seizoen 2019-2020 werd eind april tien speeldagen voor het einde stopgezet. PSG werd tot kampioen uitgeroepen. In de vier andere grote competities in Europa (Engeland, Spanje, Italië en Duitsland) werd het seizoen wel weer hervat.",Franse Ligue 1 start in zelfde weekend als finale van de Champions League
5ef661faf464cb7c1db42b3b,https://www.tijd.be/r/t/1/id/10235849,2020-06-26T20:20:04.000Z,"Het is de bedoeling een gemeenschappelijke aanpak te bepalen om in de komende jaren het datanetwerk van de toekomst in Vlaanderen te realiseren.\n\nNetbeheerder Fluvius start gesprekken met telecomoperator Telenet rond de realisatie van een open glasvezelnetwerk voor snel internet.\n\nDe keuze voor Telenet komt er na een marktbevraging, aldus netbedrijf Fluvius in een communiqué. Het is de bedoeling een gemeenschappelijke aanpak te bepalen om in de komende jaren het datanetwerk van de toekomst in Vlaanderen te realiseren.\n\nTijdens de coronalockdown is het belang van hoogwaardige internetverbindingen in ons land nogmaals onderstreept, aldus Fluvius, dat al sinds begin 2019 een pilootproject opzette waarbij in 15.000 woningen in vijf steden en gemeenten (Antwerpen, Diksmuide, Gent, Genk en Poperinge) een open glasvezelnetwerk-tot in-de-woning ('Fiber-To-The-Home' of FTTH) wordt aangelegd.\n\nHet voorziet enkel de open glasvezelinfrastructuur, zonder diensten aan te bieden. Telecomspelers kunnen van datzelfde netwerk gebruik maken om klanten een aanbod te doen. Klanten kunnen dan weer makkelijker van telecomleverancier veranderen zonder dat technische werken in hun woning nodig zijn.\n\nTelenet wil nu met Fluvius verder bouwen aan dat netwerk van de toekomst. De gesprekken die Fluvius opstart met Telenet zijn de start van een proces om te bekijken of beide partijen elkaar kunnen vinden om ook FTTH-technologie uit te rollen.\n\nGesprekken tot begin volgend jaar\n\nFluvius benadrukt dat het datanetwerk voor alle Vlaamse gezinnen en bedrijven beschikbaar moet zijn, zowel in stedelijk als landelijk gebied. Het gaat om de realisatie van een open netwerk met niet-discriminerende voorwaarden die de vrije concurrentie tussen dienstenbedrijven toelaat en op termijn hogere datasnelheden dan vandaag toelaat.",Fluvius en Telenet starten gesprekken over datanetwerk
5ef661fb8fa60a41c1f83b87,https://www.tijd.be/r/t/1/id/10235445,2020-06-25T15:33:25.000Z,"De voormalige advocate Hilde Laga is de meest geconnecteerde bestuurder op Euronext Brussel. Via haar mandaten slaat ze een brug tussen meer dan 150 bestuurders en tientallen bedrijven. De machtigste onder hen is evenwel Koen Hoffman.\n\nOm de twee jaar rangschikt De Tijd de bestuurders met een zitje in bedrijven die op Euronext Brussel noteren. Ze krijgen punten evenredig met de omvang van het bedrijf waarin ze zetelen en naargelang de rol die ze spelen. Een voorzitter, een ondervoorzitter of een CEO weegt zwaarder dan een gewone bestuurder en een bestuurder bij een Bel20-bedrijf krijgt meer punten dan zijn evenknieën in kleinere bedrijven. Dit jaar bekeken we 126 raden van bestuur en 1.098 bestuurders.\n\nConclusie? Hilde Laga, die naam maakte als zakenadvocate, is de sleutelfiguur. Ze heeft invloedrijke mandaten bij de investeerder Gimv (als voorzitter), de beeldtechnologiegroep Barco, de fruit- en groentereus Greenyard en de beeldvormingsgroep Agfa-Gevaert, en bezet de meest centrale positie in het netwerk van Belgische bedrijven en bestuurders.\n\nDat wordt duidelijk als we de bedrijven en bestuurders die maximaal vier stappen van haar verwijderd zijn in kaart brengen: 20 bedrijven en 154 bestuurders (zie illustratie).\n\nLaga is 153 keer de schakel tussen twee bestuurders of bedrijven op Euronext Brussel. 'Die centrale positie is belangrijk, omdat die potentieel veel macht en invloed inhoudt', zegt Rik Van Bruggen, expert in netwerkdatabanken. Centrale spelers beschikken vaak sneller over informatie en zijn goed geplaatst om op te treden als koppelaar tussen twee bedrijven of bestuurders aan het uiteinde van het netwerk.\n\n'Toch vrije tijd'\n\nHet fundament van haar netwerk dankt Laga, die haar gelijknamige praktijk in 2014 verkocht, aan haar lange loopbaan als zakenadvocate. Als studente droomde de Kortrijkse zestiger ooit van filosofie, maar als dochter van een notaris koos ze voor rechten aan de KU Leuven. Ze raakte gefascineerd in vennootschapsrecht en maakte naam als specialiste in fusies en overnames.\n\nHoewel Laga aangeeft dat ze, ondanks de vele sleutelfuncties die ze bekleedt, 'toch vrije tijd heeft, in tegenstelling tot vroeger', had ze in volle coronacrisis de handen meer dan vol in de bedrijven waar ze bestuursmandaten heeft.\n\nMinder bekend is dat Laga, aan de zijde van ondernemer/investeerder Urbain Vandeurzen (ex-LMS, ex-Gimv), ook liefdadigheidsdiners organiseert om onderzoek naar neurodegeneratieve aandoeningen te financieren.\n\nMachtigste bestuurders\n\nHoewel Laga de meest centrale rol opeist in het Brusselse beursnet, is ze op basis van ons puntensysteem toch niet de machtigste bestuurder op Euronext Brussel. De gouden medaille gaat dit jaar naar Koen Hoffman, de CEO van de vermogensbeheerder Value Square. Hij dankt die aan zijn voorzitterschap bij Greenyard, het biotechbedijf MDxHealth en de farmaleverancier Fagron, en aan zijn zitje bij de farmagroep Mithra.\n\nBij die laatste twee bedrijven deed hij zijn intrede in het zog van Marc Coucke. Die is 13de via zitjes bij Mithra, Fagron en Smartphoto, drie bedrijven waar hij ook grootaandeelhouder is.\n\nTwee oudgedienden - Frank Donck en Philippe Vlerick - vervolledigen de top 3. Donck scoort hoog dankzij zijn voorzitterschap bij de vastgoedgroep Atenor en zijn mandaten bij Barco, KBC en de netwerkbeheerder Elia. Vlerick, de nummer één bij de vorige editie, verliest twee plaatsen omdat hij één mandaat minder heeft. Hij is geen bestuurder meer bij de industriële groep Hamon, maar wel nog bij het biotechbedrijf Oxurion, KBC (als ondervoorzitter), Smartphoto en de gastankerrederij Exmar.\n\nTerug naar het peloton\n\nAcht van de twintig machtigste bestuurders van 2018 verdwijnen uit de top 20. Dominique Leroy (19de in 2018) is CEO af bij Proximus en stond haar zitje bij de koekjesproducent Lotus af. Ook Luc Missorten (4de) verdwijnt uit de topregionen. Hij verloor onder druk van Angelsaksische beleggers zijn zitje bij Barco en betaalde als voorzitter van Ontex het gelag voor de aanslepende malaise bij de luierfabrikant.\n\n4 Mandaten Koen Hoffman staat aan de top van de rangschikking met vier mandaten: drie als voorzitter (Greenyard, MDxHealth en Fagron) en een als bestuurder (Mithra).\n\nJean-Pierre Clamadieu (11de) tuimelt uit de top 20 door zijn overstap van Solvay naar Engie, en Gérard Lamarche (20ste) door zijn vertrek als CEO van de holding GBL.\n\nBert De Graeve (2de) verliest acht plaatsen na zijn vertrek bij de staaldraadproducent Bekaert. Hij is wel nog voorzitter bij Telenet en bestuurder bij UCB. Het recente overlijden van Philippe Bodson (16de in 2018) liet een leemte achter bij Exmar, Floridienne en Hamon. Bij Hamon is zijn voorzittersstoel nog leeg.\n\nDe 20 topbestuurders zetelen in de raden van bestuur van 45 bedrijven, drie meer dan in 2018. De concentratie van de macht is dus wat minder groot. Vooral bij Greenyard, Fagron, KBC, Gimv, Smartphoto en Barco vinden we meerdere bestuurders uit de top 20 terug.\n\nNieuwkomers\n\nBehoort voortaan tot het kransje van de machtigste bestuurders: Koenraad Debackere (11de in 2020). Hij nam in het voorjaar het voorzitterschap van KBC over van Thomas Leysen, die uit de top 20 verdwijnt. Debackere is ook bestuurder bij Umicore, waar Leysen voorzitter is.\n\n45 Bedrijven De twintig topbestuurders zetelen in de raad van bestuur van 45 bedrijven, drie meer dan in 2018.\n\nKoen Dejonckheere komt de top 20 binnen op de 14de plaats. Behalve CEO bij Gimv is hij bestuurder bij de mediagroep Roularta en bij het vastgoedbedrijf Home Invest. Leuk detail: Hoffman volgde Dejonckheere in 2008 op als CEO van het beurshuis KBC Securities. Ze zetelen (vooralsnog) niet in de raad van bestuur van hetzelfde bedrijf.\n\nJohan Deschuyffeleer (mandaten bij EVS, Orange Belgium en Gimv) en Stefaan Haspeslagh (Tessenderlo en Picanol) zijn ook nieuwkomers, net als de Franse Agnès Touraine (16de), dankzij zitjes bij de Bel20’ers GBL en Proximus. Ze is een van de zes vrouwen aan de top. Laga (zie hoger) is de machtigste vrouw op de vijfde stek.\n\nVervrouwelijking\n\nHet aantal vrouwelijke bestuurders op de Brusselse beurs is, zoals De Tijd vrijdag al schreef, was nog nooit zo hoog. Voor het eerst is meer dan een op de drie bestuurders een vrouw. Twee jaar geleden stond de teller op 27 procent.",Hilde Laga is sleutelfiguur in Brussels beursweb
5ef69a380dac568dea5feae9,https://www.tijd.be/r/t/1/id/10235854,2020-06-26T23:00:03.000Z,"Het regent financiële doemberichten over de modegroep FNG, internationaal valt het betaaltechnologiebedrijf Wirecard van zijn sokkel omdat 1,9 miljard euro is ‘zoekgeraakt’. Telkens weer-klinkt de vraag: hoe kan het zo fout gaan zonder dat de bedrijfsrevisor dat merkt?\n\nEnron, Parmalat, Worldcom, Lernout & Hauspie, Imtech, Bernie Madoff, Jerôme Kerviel (Société Général), het zijn legendarische fraudezaken uit de recente economische geschiedenis. Vandaag loopt het Duitse Wirecard het risico in die galerij van frauduleuze faillissementen te worden opgenomen nu gebleken is dat 1,9 miljard euro die in de boeken staat ‘onvindbaar’ is. Ook de Belgische kledinggroep FNG wordt door de beurswaakhond FSMA onder vuur genomen omdat het ondoorzichtige constructies opzette en schimmige deals sloot in Azië, Luxemburg en Zwitserland.\n\nDe vraag die telkens weer opduikt: hoe is het mogelijk dat malversaties tot zelfs fraude zo lang onder de radar blijven van de bedrijfsrevisor? Een poging tot een antwoord in vijf delen.\n\n\n\n1. Wat is een revisor en hoe gaat hij te werk?\n\nHet maatschappelijk belang van een revisor is groot. Elke belegger, maar ook elke werknemer, leverancier en kredietverstrekker, moet erop kunnen rekenen dat de jaarrekening een getrouw beeld geeft van de financiële situatie van de onderneming.\n\n\n\n‘Een revisor is een financieel poortwachter, die aan het einde van een lange ketting zit’, legt Tom Meuleman, de voorzitter van het Instituut van de Bedrijfsrevisoren, uit. Hij moet onderzoeken of de jaarrekening een betrouwbaar beeld geeft van de onderliggende gezondheid van een bedrijf. Daartoe heeft hij of zij zich te houden aan heel wat regels die duidelijk maken hoe de controle moet verlopen, en kan hij elk papieren of digitaal document opvragen dat gelinkt is aan het bedrijf.’\n\nVrijdag meldde Financial Times dat EY gedurende drie jaar zou hebben nagelaten om cruciale informatie op te vragen over een rekening bij een Singaporese bank waarop volgens Wirecard 1 miljard euro zou staan.\n\n\n\n\n\n‘Maar een revisor is niet verplicht om elke factuur, elke boeking of elk stukje inventaris na te kijken. Hij baseert zich in de eerste plaats op heel wat interne controlemechanismen waarin elk bedrijf zelf moet voorzien. Een voorbeeld daarvan is een bank die haar medewerkers, zeker op sleutelposten, tijdens de vakantie bewust geen toegang geeft tot de IT-systemen. Fraude is iets dat je actief moet onderhouden en dat wordt dan onmogelijk. Doordat een bestaand patroon plots verandert en gelinkt is aan de afwezigheid van een medewerker, krijg je een indicatie dat die mogelijk aan het sjoemelen is.’\n\n‘Voor een revisor van start gaat, gaat hij na hoe degelijk die mechanismen in het bedrijf zijn uitgebouwd. Hoe robuuster dat systeem van interne checks en balances, hoe minder diep de revisor zelf moet graven. Twijfelt hij over cijfers, dan zal hij ‘steekproeven’ nemen van specifieke databases en documenten.’ In het geval van een waardering van een voorraad kan dat gaan tot het fysieke natellen van een deel ervan in het magazijn.\n\n\n\n2. Garandeert een revisor dat de boekhouding fraudevrij is?\n\n‘Een revisor is geen fraudebestrijder’, klinkt het bij alle experten die we raadpleegden. Hij kan ook niet in de weken tot maanden die een audit duurt dezelfde controles uitvoeren als de auditafdeling van een groot beursgenoteerd bedrijf dat tientallen voltijdse medewerkers in dienst heeft.\n\n\n\nErik De Lembre, de éminence grise van het Belgische boekhoudrecht, vergeleek de boeken van een bedrijf ooit met een gigantische hooiberg, waarin een revisor enkel steekproeven kan doen. ‘Hij moet een hooimijt systematisch met een spies doorprikken’, zei hij. ‘Maar de kans dat hij dat ene strootje treft waarop de fraude zit, is klein. De buitenwereld blijft ten onrechte verwachten dat de bedrijfsrevisor fraude altijd ontdekt, terwijl een normale auditprocedure het bestaan van fraude niet uitsluit. Daarvoor is echt forensisch onderzoek nodig, een monnikenwerk waarbij de controleur elk strootje verlegt en bekijkt. Maar dat is onmogelijk en onbetaalbaar.’\n\nEen revisor is gebonden aan het beroepsgeheim, behalve als hij signalen krijgt dat het voortbestaan van het bedrijf in gevaar komt of als hij mogelijk de rekening van een genoteerd bedrijf niet kan goedkeuren, zoals bij fraude. ‘Als de bedrijfsleiding hem niet kan overtuigen met gepaste maatregelen om het bedrijf te behoeden voor een faillissement, kan hij de voorzitter van de rechtbank van koophandel inlichten’, zegt Meuleman. Volgens Wim Verbelen, senior manager van het revisoren- en consultingbureau BDO is het materialiteitsprincipe van belang: een revisor hoeft niet zwaar te tillen aan kleine onnauwkeurigheden. De ‘verloren’ 1,9 miljard euro van Wirecard - een kwart van de balans - is heel andere koek dan enkele paperclips die fout geboekt zijn.\n\n\n\n3. Waarom ziet een revisor niet wat journalisten wel zien?\n\nHet was de Amerikaanse zakenkrant The Wall Street Journal die in 2001 het Vlaamse spraaktechnologiebedijf Lernout & Hauspie in opspraak bracht. In de zaak-Wirecard is het de krant Financial Times die al in januari van vorig jaar melding maakte van verdachte transacties bij het Duitse bedrijf. Vrijdag meldde die krant nog dat EY gedurende drie jaar zou hebben nagelaten om cruciale informatie op te vragen over een rekening bij een Singaporese bank waarop volgens Wirecard 1 miljard euro zou staan. Volgens FT zou het om ‘een routineprocedure’ gaan ‘die de fraude bij het bedrijf naar boven had kunnen brengen’.\n\n\n\nKunnen revisoren dan niet wat journalisten wel kunnen? ‘De revisor is veel meer gebonden aan vaste procedures’, zegt Frans Heitling, de hoofdredacteur van het Nederlandse vakblad Accountancy Van Morgen. ‘Een journalist kan op basis van betrouwbare bronnen onregelmatigheden melden. Een revisor moet zeker zijn en dat ook kunnen bewijzen. Bij EY lezen ze heus wel de Financial Times, maar zij moeten het ook hard kunnen maken, op basis van de onderliggende cijfers. Cijfers die de FT waarschijnlijk niet eens heeft. Bovendien: wat is eigen aan fraude? Dat je probeert geld te jatten zonder dat iemand het gezien heeft. Die iemand, dat is vaak ook de revisor, die je als fraudeur dus bewust probeert te misleiden.’\n\n\n\n4. Wanneer is een revisor verantwoordelijk voor fouten?\n\nIn de zaak L&H werd het kantoor KPMG vrijgesteld van vervolging, maar de revisor zelf, die werkte voor KPMG, werd veroordeeld tot een boete van 2,5 miljoen euro. De rechter oordeelde dat hij ‘onopzettelijke fouten’ had gemaakt. ‘Onnauwkeurigheid is maar een mogelijke oorzaak’, zegt Heitling. ‘Het kan ook gaan om een bepaalde cultuur van wining en dining. Tot regelrechte corruptie. In het boek Conspiracy of Fools over het beruchte Eron-schandaal legt de auteur Kurt Eichenwald haarfijn uit hoe fraude vaak begint bij één persoon, maar op het einde een cultuur wordt die iedereen corrumpeert, soms ook de revisor.’\n\nEen revisor moet een hooimijt – de boeken – systematisch met een spies doorprikken. De kans dat hij dat ene strootje treft waarop de fraude zit, is klein.\n\n\n\n\n\nJesse Eisinger, de journalist van The Wall Street Journal die in 2000 de kritische artikels over L&H bracht, zei in 2007 in een interview met ‘Terzake’ over de rol van de revisor: ‘Die bedrijven kregen zoveel geld binnen van bedrijven als L&H dat ze hun werk als waakhond niet meer naar behoren doen. Als je te veel vragen stelt, gaat de concurrentie met de business lopen.’\n\nDat kon begin jaren 2000 omdat er een belangenverstrengeling bestond tussen de audit- en de consultingopdrachten. De voorbije twintig jaar is onder invloed van diverse schandalen de scheiding ingevoerd tussen beide takken van de financiële dienstverleners. ‘Wie de boeken van een bedrijf doorlicht, mag aan dat bedrijf niet ook nog eens advies verlenen’, legt Verbelen uit. ‘Maar die striktheid gaat in golven. Na Enron had je de hele strenge Sarbanes-Oxley-wet in de VS. Later kwam daar een lightversie van. Na de financiële crisis van 2008-2009 werd het weer strenger, gevolgd door versoepelingen. Misschien wordt er na Wirecard opnieuw meer orthodoxie ingevoerd.’\n\n\n\n5. Wat staat er op het spel?\n\nGrote auditkantoren zijn als de dood voor fraude bij hun klanten, omdat ze kunnen worden meegesleurd in zo’n schandaal. Het ophefmakendste voorbeeld is de ondergang van het consultancy- en revisorenkantoor Arthur Andersen, waardoor de ‘Big Five’ een ‘Big Four’ werd (EY, KPMG, Deloitte en PwC). Het bedrijf viel om in de nasleep van het Enron-schandaal.\n\n\n\n‘De meeste grote revisorenkantoren zijn zich bewust van de enorme schade die fraudezaken kunnen teweegbrengen’, zegt Frans Heitling. ‘Daardoor is hun interne kwaliteitscontrole de voorbije tien jaar sterk verhoogd, en is de kwaliteit van de audits sterk verbeterd. De hele beroepsgroep is er met grote sprongen op vooruitgegaan.’\n\nVaak keren beleggers die zich door een failliet bedrijf bedrogen voelen, zich tegen het bedrijf dat de boeken moest controleren, al is het maar omdat die laatste meestal de enige partij is waar nog een schadevergoeding te rapen valt. Dat was zo bij L&H, en het lijkt erop dat EY Duitsland, al vele jaren de huisrevisor van Wirecard, zich stilaan mag opmaken voor een stevig robbertje vechten in de rechtbank. Zo ging de beleggersfederatie European Investors, waaronder ook de Nederlandse Vereniging van Effectenbeleggers (VEB) valt, donderdag vol in de aanval. Ze eist een schadevergoeding van EY omdat de plichten tegenover beleggers niet zouden zijn nagekomen. Ook het Japanse techfonds Softbank, een grote aandeelhouder van Wirecard, plant volgens het Duitse magazine Der Spiegel een rechtszaak tegen EY. In een reactie liet EY weten dat het ‘niet op de hoogte is van een dergelijke klacht en geen commentaar kan geven op een mogelijk onderzoek.’",‘Een revisor is geen fraudebestrijder'
5ef6d2798d3482ced8e06e7f,https://www.tijd.be/r/t/1/id/10235723,2020-06-27T04:30:01.000Z,"De Duitser Jürgen Klopp is voor eeuwig een legende in Liverpool nu hij de Engelse topclub zijn eerste titel in 30 jaar bezorgde. De 'vijfde Beatle' is een stuiterbal uit het Zwarte Woud.\n\nEr zijn pakken CEO's van multinationals die meer verdienen voor minder prestaties dan Jürgen Klopp (53). De Duitser met bril, baard en baseballpet bracht op vier jaar een voetbalmultinational met roestplekken terug naar de wereldtop. Vorig seizoen won Klopp ook al de hoogmis van Europa's topvoetbal, de Champions League, en verloor een jaar eerder de finale.\n\nHet is een beetje als de slabakkende sportkledingreus Adidas die de nieuwe marktleider Nike weer voorbijsteekt. Want 19-voudig kampioen Liverpool won dan wel in 30 jaar geen Engelse titel meer, de club was evenmin echt weggezakt uit de top. De Reds wonnen in 2005 nog de Champions League.\n\nNelson Mandela\n\nVoor Liverpool is dat gezien het rijke verleden matig. De club was tussen 1975 en 1990 dominant. Liverpool won tien titels en ook vier keer in acht jaar de Europa Cup I, de voorloper van de Champions League. Het maakte van Liverpool toen al een multinational met fanclubs van Auckland tot Anchorage.\n\n30 jaar zonder titel. Hoelang dat geleden is? In 1990 kwam Nelson Mandela uit de cel, ging in Moskou de eerste McDonald's open, won Marco Borsato de Soundmixshow en begon de eerste Golfoorlog. Ook de Premier League, de Engelse competitie die vanaf 1992 brandversneller zou spelen voor de commerciële explosie van het topvoetbal, bestond nog niet.\n\nSchermvullende weergave Bijzonder sneu is dat de working class club par excellence Liverpool geen groot volksfeest kon houden wegens de coronacrisis. ©AFP\n\nVoor de bühne staat Jürgen Klopp frenetiek de zijlijn af te banjeren, refs en fans te manipuleren, zijn eigen spelers uit te kafferen en vuistpompend te juichen bij elke goal. Achter de schermen is hij al een even grote druktemaker.\n\nKlopps klasse is dat hij elke club en stad waar hij aan de slag gaat - Mainz, Borussia Dortmund én Liverpool - in brand zet. Insiders bij Liverpool spreken over een charmante maniak. Klopp bezweert en verleidt als een sjamaan met tomeloze energie, veegt de mantel uit van wie niet naar zijn pijpen danst, zuigt alles en iedereen tot de laatste druppel uit, charmeert en schoffeert de pers, knuffelt met bejaarde vrijwilligers en sleurt spelers mee naar meet-and-greets. Hij belt vips die hun abonnement niet verlengen en dweilt fanclubs af.\n\nDe totaalcoach\n\nKlopp is de totaalcoach. Waren Barcelona en clublegende Pep Guardiola de ploeg en de coach van het afgelopen decennium, dan kunnen Liverpool en Klopp die titel vandaag stilaan claimen. In tegenstelling tot Guardiola bereikte Klopp als voetballer zelf nooit de top. Hij speelde zijn hele carrière bij Mainz in de tweede Bundesliga. Daar besloot de technisch directeur om de geblesseerde veteraan met zijn grote bek in 2001 vanuit het niets in de dug-out te droppen.\n\nKlopp omschrijft zijn voetbal als heavy metal. Het is een mix van de tegenstand tot in de diepste uithoek van het veld opjagen en razendsnelle counters bij de herovering van de bal.\n\nKlopp omschrijft zijn voetbal als heavy metal. Het is een mix van de tegenstand tot in de diepste uithoek van het veld opjagen en razendsnelle counters bij de herovering van de bal. Dat spectaculaire voetbal bezorgde Klopp in het tv- en entertainmenttijdperk de rockster-status van een 'vijfde Beatle'. Een beetje vergeten is dat Klopp vóór zijn Champions League-winst in 2019 zes van zijn zeven eerdere finales verloor.\n\nKlopps status als rouwdouwer past ook uitstekend bij working class-clubs par excellence Liverpool uit het harde Engelse Noorden en Dortmund uit het donkere Ruhrgebied, twee oude industriële bekkens met een economische terugval.\n\nAchter de volksheld Klopp huist een intellectueel en commercieel slagschip. De eigenaar van Liverpool is de Amerikaanse miljardair John Henry die een Europees-Amerikaans sportimperium controleert. Hij werd rijk als grondstoffenhandelaar met een algoritme dat de prijsfluctuatie in sojabonen voorspelde.\n\nData-analyse\n\nHenry is sportondernemer met winstmotief naar Amerikaans model. Hij is geen sjeik of oligarch die ongelimiteerd geld wil pompen. Liverpool moest slim zijn om de diepe zakken uit het Midden-Oosten bij te houden. De mosterd kwam uit de Amerikaanse sport, waar doorgedreven data-analyses ingeburgerd zijn. Rond Klopp zit een data-analistenteam onder leiding van Ian Graham, een fysicus die afstudeerde aan de Cambridge-universiteit, en met een verleden bij Tottenham.\n\nNog in het team: een astrofysicus, een ex-schaakkampioen en een wetenschapper met een verleden bij het Europese deeltjesversnellerproject. Graham en co. gebruiken modellen om inefficiënties te zoeken in de markt: topspelers die door de mazen van het net zijn gegleden en bij mindere clubs belandden. Denk aan Sadio Mané, Naby Keita en Mo Salah.\n\nLiverpool is ook niet te beroerd om te splashen met cash. Voor verdediger Virgil van Dijk en keeper Alisson Becker betaalde Liverpool recordsommen voor spelers op hun positie. Dankzij de winst in de Champions League draaide de club afgelopen seizoen een recordomzet van 613 miljoen euro - precoronacrisis welteverstaan. Liverpool is rijk als Croesus.",Rockster-coach Jürgen Klopp maakt zich onsterfelijk in Liverpool
5ef6d27e8d3482ced8e06e85,https://datanews.knack.be/ict/nieuws/amerikaanse-politici-willen-verantwoordelijkheid-internetplatforms-afdwingen/article-longread-1614477.html,2020-06-27T01:50:06.000Z,"Sinds Twitter factchecks plaatste bij berichten van Donald Trump, is de Amerikaanse president op een missie de vrijheid van internetplatforms rondom moderatie aan banden te leggen. En ook sommige Democraten zijn daar wel voor te porren.\n\nIn 1996, toen het moderne internet nog in de kinderschoenen stond, werd in Amerika sectie 230 van de Communications Decency Act ingevoerd. De passage in de wetgeving houdt in het kort in dat een internetserviceprovider niet aansprakelijk is voor de content op het platform, zoals een uitgever van een krant dat bijvoorbeeld wel is. Ook mag een provider 'in goed vertrouwen' berichten aanpassen of verwijderen als ze obsceen of beledigend zijn, zonder vrees via het burgerrecht aangeklaagd te worden.\n\n...\n\nIn 1996, toen het moderne internet nog in de kinderschoenen stond, werd in Amerika sectie 230 van de Communications Decency Act ingevoerd. De passage in de wetgeving houdt in het kort in dat een internetserviceprovider niet aansprakelijk is voor de content op het platform, zoals een uitgever van een krant dat bijvoorbeeld wel is. Ook mag een provider 'in goed vertrouwen' berichten aanpassen of verwijderen als ze obsceen of beledigend zijn, zonder vrees via het burgerrecht aangeklaagd te worden. Internetactivisten zeggen dat sectie 230 de reden is dat we anno 2020 een grotendeels vrij en open internet hebben. Het biedt bedrijven als Facebook, Alphabet en Twitter bescherming, omdat ze niet aansprakelijk kunnen worden gehouden voor wat er op hun platforms gebeurt. Er zijn uitzonderingen: de bedrijven zijn wel aansprakelijk voor schending van intellectueel eigendom en kinderporno. Als gevolg treden de bedrijven tegen dat soort content hard op. En ook wat aanzetten tot haat betreft doen de platforms het nodige: in het eerste kwartaal van 2020 haalde Facebook bijvoorbeeld 10 miljoen items (berichten of reacties) offline, waarvan 88 procent voordat het überhaupt door iemand gezien was.Maar geeft sectie 230 de techbedrijven te veel dekking? Die mening is steeds meer Amerikaanse politici, aan beide kanten van het politieke spectrum, aangedaan. In december 2019 gaf presidentskandidaat Joe Biden al aan dat hij vond dat sectie 230 'onmiddellijk ingetrokken' moest worden. Voormalig presidentskandidaat Elizabeth Warren zei begin februari dat de passage aangepast moest worden. Toen Twitter in mei bij twee tweets van president Donald Trump een factcheck plaatste kwam sectie 230 volop in de schijnwerpers. De factcheck werd in conservatieve kringen opgevat als het willekeurig handhaven van Twitters huisregels. Al jaren klagen conservatieven dat sociale media hun berichten strenger censureren dan die van progressieven. Toen Mark Zuckerberg in 2018 voor het Amerikaanse Congres getuigde over het Cambridge Analytica-schandaal, gingen opvallend veel vragen van Republikeinse leden over een vermeende anti-conservatieve bias op het platform. Trump eiste per decreet dat de Federal Communications Commission (FCC) er op toe gaat zien dat platforms die berichten verwijderen of aanpassen dat 'in goed vertrouwen' doen. Zoniet, dan moet de bescherming voor aansprakelijkheid niet gelden. 'Sectie 230 was nooit bedoeld om een handjevol bedrijven het recht te geven in titanen te veranderen die vitale wegen voor onze nationale discussie controleren - onder het mom van het promoten van open fora voor debat - om deze kolossen vervolgens algemene immuniteit te geven, terwijl ze hun macht om content te censureren misbruiken en perspectieven die ze niet waarderen het zwijgen kunnen opleggen', leest het decreet.Als Trump zijn zin zou krijgen, zou de FCC, een agentschap van de Amerikaanse overheid, flinke zeggenschap krijgen over wat wel en niet toelaatbaar is online. Daar zitten de techbedrijven uiteraard niet op te wachten, maar ook voor voorstanders van een vrij internet is dat een dramatisch vooruitzicht.Het decreet van Trump wordt vooral als symbolisch gezien - en de FCC heeft al aangegeven geen nieuwe regels op te stellen naar aanleiding van het decreet alleen. Maar deze maand kwam er ook een wetsvoorstel van de Republikeinse senator Josh Hawley, die hetzelfde soort veranderingen voorstaat, en een document met richtlijnen hoe sectie 230 aangepast zou moeten worden van de minister van Justitie William Barr. Het ministerieel document dient niet als wet, maar geeft juist aanwijzingen rond welke thema's parlementsleden wetten zouden moeten indienen. Het wordt in Silicon Valley daarom met argusogen bekeken. Niet alleen stelt de minister voor wettelijk vast te leggen wat 'in goed vertrouwen' betekent, maar Barr vindt ook dat platforms 'de mogelijkheid moeten behouden autoriteiten te helpen met het verkrijgen van content (d.w.z. bewijs) in een volledig, leesbaar en bruikbaar format.'Dat zou het einde van end-to-end encryptie betekenen, waar Whatsapp bijvoorbeeld gebruik van maakt, en wat ervoor zorgt dat alleen de verzender en ontvanger van een bericht de inhoud kunnen lezen. End-to-end encryptie wordt steeds meer de standaard. Facebook gaf al aan dat alle diensten die het biedt, inclusief Facebook Messenger en Instagram, uiteindelijk via het protocol zullen werken. Barr raadt tenslotte aan de zinsnede 'aanstootgevende content' uit sectie 230 te halen, omdat hij vindt dat het te breed interpreteerbaar is. Het zou de platforms het recht geven conservatieve content te verwijderen omdat ze die 'aanstootgevend' vinden. Maar uit onderzoek van non-profitorganisatie Media Matters in 2018 en 2019 blijkt dat conservatieve en progressieve Facebook-pagina's grofweg hetzelfde niveau aan interacties hebben. De zorgen van Silicon Valley rondom Barrs document lijken ondertussen al snel werkelijkheid te worden. Afgelopen dinsdag dienden Republikeinse wetgevers de The Lawful Access to Encrypted Data Act in. Dat is een wetsvoorstel dat de Amerikaanse politie en justitie het recht zou geven op versleutelde data. Tot grote zorgen van privacy-activisten. 'Dit is de frontale nucleaire aanval op encryptie waar we al voor vreesden, maar die vooralsnog geen enkele wetgever durfde in te zetten', zei Riana Pfefferkorn, docent surveilliance en cybersecurity aan de Stanford-universiteit, aan NBC News.Mochten Trump, Barr en Hawley sectie 230 weten in te perken, zou mogelijk juist het tegenovergestelde kunnen gebeuren van wat ze beogen. Als platforms als Youtube, Twitter en Facebook (maar ook Reddit of Yelp) aansprakelijk kunnen worden gehouden voor de letterlijk miljarden berichten die gebruikers dagelijks plaatsen, zullen ze veel strenger optreden in hun moderatie-beslissingen. Ze kunnen zich immers niet permitteren illegale content online te laten staan, als ze daarvoor aangeklaagd kunnen worden. Dat zou meer controle op de vrijheid van meningsuiting betekenen, niet minder, zoals de conservatieven graag willen.Er zijn ook andere initiatieven. Woensdag introduceerden een Democratische en Republikeinse senator samen een initiatiefwet, met de naam Platform Accountability and Consumer Transparency (PACT) Act, die de internetplatforms meer verantwoordelijkheid toedicht zonder ze bloot te stellen aan duizenden potentiële rechtszaken - zoals het voorstel van Hawley mogelijk zou doen. Met de PACT-wet zouden de platforms verplicht worden veel transparanter te worden over hun moderatiebeslissingen, onder andere door kwartaalrapporten. Bovendien zouden er formele systemen moeten komen via welke gebruikers een klacht kunnen indienen over moderatiebeslissingen. Sectie 230 mag dan wel tot een vrij internet geleid hebben, het heeft het ook dingen mogelijk gemaakt die verachtelijk zijn. Denk aan een opleving van nazisme, omdat aanhangers elkaar beter weten te vinden, of revenge porn. Het zijn dat soort uitwassen die Amerikaanse wetgevers van beide partijen willen aanpakken. Met de PACT-wet zou dat mogelijk kunnen, en het is niet uitgesloten dat de wet voldoende steun krijgt van beide kanten.",Amerikaanse politici willen verantwoordelijkheid internetplatforms afdwingen
5ef70ab7a1e635c6e838afb2,https://www.hbvl.be/cnt/dmf20200627_05003096/zwangere-vrouwen-dan-toch-zwaarder-ziek-door-corona-dan-niet-zwangere-vrouwen,2020-06-27T08:10:36.000Z,"Een nieuwe Amerikaanse studie heeft de gezondheidssituatie van 8.200 zwangere vrouwen geanalyseerd en 83.200 niet-zwangere vrouwen. Alle vrouwen hadden positief getest op Covid-19 . Uit die gegevens blijkt dat de zwangere vrouwen zwaarder ziek werden. Maar er was geen verschil in mortaliteit.\n\nVrouwen die zwanger waren hadden een hoger kans op opname op de intensieve zorgen. Bij zwangere vrouwen werd namelijk 7,5 procent opgenomen op de intensieve tegenover 0,9 procent van de niet-zwangere vrouwen. 0,5 procent van de zwangere vrouwen werd aan de beademing gelegd versus 0,3 procent van de niet-zwangere vrouwen.\n\nIn totaal werd een derde van de 8.200 vrouwen opgenomen in het ziekenhuis versus 6 procent van de 83.200 niet-zwangere vrouwen. Een belangrijke kanttekening in de studie is dat de analyse geen onderscheid kon maken in de reden waarom de vrouwen werden opgenomen. Zwangere vrouwen konden ook om andere zaken gehospitaliseerd worden, waaronder de bevalling. “Er is goed en slecht nieuws hier. Zwangere vrouwen hebben geen hogere kans op sterfte maar wel een hogere kans om ernstig ziek te worden van Covid-19”, zegt dr. Dana Meaney-Delman van de Amerikaanse gezondheidsinstantie, CDC (Center for Disease Control).\n\nDe data voor de baby's ontbrak. Het is niet geweten of de baby’s van de zwangere vrouwen een effect kenden van de ziekte.",Zwangere vrouwen dan toch zwaarder ziek door corona dan niet-zwangere vrouwen
5ef70ab95d5811b9ced29f83,https://www.tijd.be/r/t/1/id/10235866,2020-06-27T06:00:01.000Z,"Manu Bracke, Dieter Penninckx en zijn echtgenote Anja Maes, de drie oprichters van FNG. Hun moderijk wankelt. Het is vooral gebaseerd op bergen geleend geld.\n\nAchter de steile opgang van de Belgische modegroep FNG gaat een wirwar van vehikels en aankoopstructuren schuil. Het doet vragen rijzen over wat ex-topman en grootaandeelhouder Dieter Penninckx in Azië uitspookte.\n\nBegin deze week kondigde FNG, het moederbedrijf van Brantano, aan dat het 47 winkels wil sluiten. Daardoor zijn 287 jobs in gevaar. De Belgische modegroep maakt sinds vorig jaar verlies en de cijfers werden nog roder door de coronacrisis. Het bedrijf kan zijn 734 miljoen euro schulden niet meer aflossen.\n\nDe zware storm waarin de 3.000 werknemers van FNG zitten, staat in schril contrast met de steile opgang die de Belgische modegroep de voorbije jaren maakte. Tal van bekende ondernemers trokken de portefeuille open om deze ‘Vlaamse multinational in wording’ te steunen. Maar achter het groeiverhaal van Dieter Penninckx, zijn vrouw Anja Maes en studievriend Manu Bracke ging een andere werkelijkheid schuil die de transparantie niet ten goede kwam.\n\n\n\nMet grote namen ‘groot geld’ aantrekken\n\nDe eerste grote naam die in het kapitaal van FNG stapte, was Emiel Lathouwers, de oprichter van AS Adventure en grootaandeelhouder van Le Pain Quotidien. Hij kocht in april 2011 voor 6 miljoen euro een belang van 17 procent.\n\nLathouwers, die uitgroeide tot een vaste waarde in de raad van bestuur van FNG, bleef tot nu toe grotendeels uit de schijnwerpers. Maar ingewijden omschrijven hem als een belangrijke spin in het web, die alles uit de kast haalde om van het modehuis een spectaculair groeisucces te maken. En niet zonder profijt.\n\nDe eerste grote naam die in het kapitaal van FNG stapte, was Emiel Lathouwers, de oprichter van AS Adventure en grootaandeelhouder van Le Pain Quotidien. Hij kocht in april 2011 voor 6 miljoen euro een belang van 17 procent.\n\n\n\n\n\nIn mei 2016 sloot de discrete ondernemer met Penninckx, Maes en Bracke een aandeelhouderspact, waardoor ze samen driekwart van FNG onder controle kregen. Hij passeerde daarbij royaal langs de kassa. Op 31 mei kocht hij 120.000 FNG-aandelen aan 10 euro per stuk van de oprichters. Dezelfde dag nog verkocht hij die buiten de beurs aan 27,5 euro per stuk aan onbekenden. Goed voor een belastingvrije som van 2,1 miljoen euro.\n\n\n\nAndere bekende ondernemers stapten in 2013-2015 mee in, zoals Urbain Vandeurzen (VMF), Jos Sluys (Saffelberg), Geert Noels (Kyra/Econopolis), Stany Boone (Biloba/Lotus Bakeries), Annie Vereecken (Biover) en Marc De Kegel (ex-Accenture). Sommigen gaven toe amper op de hoogte te zijn van de manier waarop FNG werd gefinancierd. Toch kwamen ze royaal met geld over de brug, dankzij de namen die al aan boord waren.\n\n\n\nDe Vlaamse overheid raakte in 2016 betrokken bij FNG via een achtergestelde lening van 10 miljoen euro. Die diende niet om de groei te financieren, maar om een vroegere overname terug te betalen van modeketen Miss Etam door de Nederlandse ex-ING-bankier Rens Van de Schoor, die toen voor rekening van FNG reed.\n\n\n\nBankiers vechten om de gunst van FNG\n\nZelfs Belfius Insurance dook op als grote aandeelhouder, terwijl de moeder van deze verzekeraar bankdiensten leverde en obligaties in de markt zette voor het cashhongerige FNG. Belfius zette midden 2018 een obligatie-uitgifte op van 100 miljoen euro om een eerdere obligatielening van FNG vervroegd terug te betalen.\n\n\n\nBankiers struikelden over elkaar om in de gunst te komen van het snelgroeiende bedrijf. BNP Paribas en ING waren al vanaf dag een aan boord. Ze verstrekten FNG in die periode een kredietlijn van 65 miljoen euro, die met 15 miljoen mocht worden verhoogd als een overname in zicht kwam. In vaktermen heet dat accordeonfinanciering. De kredietfaciliteit was nog maar net getekend en Penninckx riep al ‘accordeon’, zeggen insiders. Zijn honger naar kredieten was niet te stelpen.\n\n\n\nBelfius, ING en ABN AMRO waren midden 2018, samen met BNP Paribas Fortis, verantwoordelijk voor een grote herfinanciering van de kredieten, waarbij ze 240 miljoen euro ter beschikking stelden van FNG. Nochtans waren er toen al signalen dat Penninckx & co. het niet al te nauw namen met de regels voor een beursgenoteerd bedrijf.\n\n\n\nRevisor Figurad merkte in zijn verslag over de jaarrekening 2018 van filiaal FNG Benelux Holding diverse overtredingen van de vennootschapswet: de geconsolideerde jaarrekening van moederbedrijf FNG was niet neergelegd bij de Nationale Bank, de algemene vergadering werd niet op tijd gehouden en de jaarrekening werd niet tijdig aan de commissaris voorgelegd.\n\nAandeelhouder Geert Noels trok zich in 2016 terug. Hij zou hebben aangedrongen op een betere bedrijfsvoering, een duidelijker rapportering en meer transparantie.\n\n\n\n\n\nIedereen verdrong zich voor een stukje van FNG. Onder de motorkap gebeurden intussen opmerkelijke dingen. Slechts enkele investeerders zagen dat de kapitein het schip in steeds woeliger water stuurde. Econoom en vermogensbeheerder Geert Noels, die in 2014 met een fonds van Econopolis was ingestapt in het kapitaal en bestuurder was bij FNG, trok zich in 2016 terug. Volgens diverse ingewijden drong hij aan op een betere bedrijfsvoering, duidelijker rapportering en meer transparantie. Urbain Vandeurzen volgde even later.\n\n\n\nMaar voor de Vlaamse overheidsholding PMV moest het hele verhaal dan nog beginnen. In 2017 legde ze 15 miljoen euro op tafel voor een belang van 5 procent. In 2018 stopte ze er nog eens 10 miljoen in bij de beursintroductie in Brussel, wat andere beleggers over de brug hielp om aandelen te kopen. PMV zit nu zwaar op de blaren. De blootstelling voor de Vlaamse belastingbetaler bedraagt 32 miljoen euro.\n\n\n\nSchimmige deals met bevriende partijen\n\nFNG pakte de voorbije jaren graag uit met zijn unieke aankoopplatform in Turkije, India en Hongkong, dat rechtstreeks inkocht bij lokale textielateliers en zo forse marges realiseerde voor zijn modeketens Fred & Ginger, CKS, Claudia Sträter en Brantano. Wie achter de mooie façade gaat kijken, stuit op een black box van schimmige constructies en ondoorzichtige deals.\n\n\n\nDe Europese bovenbouw van dat platform werd twee jaar geleden in alle stilte ontmanteld. Dat is opmerkelijk omdat die aankoopstructuur de basis was van de winstmotor van FNG. Door via zijn kantoren in Istanboel, New Delhi en Hongkong steeds meer kleding te kopen bij lokale ateliers, kon FNG kortingen afdwingen en zijn winstmarge opkrikken.\n\nDe blootstelling van de Vlaamse belastingbetaler aan FNG bedraagt 32 miljoen euro.\n\n\n\n\n\nAan wie de bovenstructuur van die aankooporganisatie - het overkoepelende Belgische Fashion Buying Platform en de Zwitserse dochter Colveta AG - werden verkocht, is niet duidelijk. Twee figuren speelden daarbij een belangrijke rol: de Vlaming Kristoff Sel, die een tijdlang in het Chinese Qingdao woonde, en de Chinese May Kam, met thuisadres in Hongkong.\n\n\n\nSel is geen onbekende van FNG. Hij bezat een minderheidsbelang in de Zwitserse inkooptak Colveta AG. Na de verkoop van Fashion Bying Platform werd hij een tijdlang zaakvoerder van die vennootschap, om kort daarna het roer door te geven aan Kam. Die is al lang bestuurder bij de inkooptak van FNG in Hongkong.\n\n\n\nSel en Kam bleven aan het roer, wat erop wijst dat de verkoop van de Belgische en Zwitserse inkoopvennootschappen doorschuifoperaties waren. Van een echte verkoop aan derden was geen sprake. Waarom die constructies werden opgezet? Daarover tasten we in het duister.\n\n\n\nMerkwaardig is ook dat Sel via een structuur van Luxemburgse vehikels FNG-aandelen beheert ‘voor derden’. In juli 2018 ging het even om een belang van 1,2 miljoen aandelen of 10,94 procent, om enkele maanden later terug te vallen naar 4,76 procent. Volgens een ingewijde zou het gaan om Chinese investeerders in FNG.\n\n\n\nSel, een persoonlijke vriend van Penninckx en een verwoed schaker en scrabbelaar, weigerde over zijn rol bij FNG meer uitleg te geven. ‘Er is veel commotie’, liet hij per mail weten aan De Tijd. ‘Hopelijk begrijpt u dat ik daarover geen communicatie voer via de pers.’\n\n\n\nBlack box met spoor naar de Britse Maagdeneilanden\n\nHet gebrek aan transparantie over de aankooporganisatie van FNG is des te stuitender, omdat daarachter een enorm netwerk schuilgaat. De diverse kantoren in Istanboel, New Delhi en Hongkong tellen een vijftigtal werknemers, die jaarlijks meer dan 10 miljoen kledingstukken inkopen voor de verschillende merken van de FNG-groep en externe retailers.\n\n\n\nUit een interne presentatie van de Indiase afdeling blijkt dat de groep een gigantisch netwerk van leveranciers bezit, in diverse Indiase, Chinese en Turkse regio’s en in Bangladesh, Roemenië, Cambodja, Myanmar, Vietnam en Indonesië. Elk atelier had zijn eigen specialisatie, zoals borduurwerk, die de cluster rond New Delhi in 45 à 60 dagen kan aanleveren, ‘fake suède’ vanuit Bangladesh, jeans uit Istanboel en jassen uit China.\n\n\n\nHet aankoopplatform mag dan kantoren in Turkije, India en Hongkong bezitten, in de jaarrekeningen is alleen een spoor naar de vennootschap in Hongkong te vinden. Die wordt al een tijdje geleid door Kam en Abraxas Limited, een lokale beheersmaatschappij die bij 175 andere vehikels opduikt. Penninckx is er sinds vorige zomer bestuurder.\n\nZelf blijft Penninckx bij hoog en bij laag volhouden dat hij FNG ‘op legale wijze’ heeft aangestuurd en ‘in het belang van het bedrijf’.\n\n\n\n\n\nMaar over het statuut van de Turkse en Indiase antennes is veel minder duidelijkheid. Colveta (India) Limited is volgens de officiële Indiase bedrijfsdatabank een buitenlandse vennootschap die opgericht is op de Britse Maagdeneilanden. Dat offshoreparadijs staat bekend als een oord waar goedkoop en razendsnel vennootschappen kunnen worden opgericht. De route wordt vaak gekozen door bedrijven die weinig transparantie nastreven, want er informatie over achterhalen is onbegonnen werk.\n\n",De black box achter het mode-imperium van FNG
5ef70abea1e635c6e838afc3,https://www.nieuwsblad.be/cnt/dmf20200627_05003088,2020-06-27T07:02:11.000Z,"Een nieuwe Amerikaanse studie heeft de gezondheidssituatie van 8.200 zwangere vrouwen geanalyseerd en 83.200 niet-zwangere vrouwen. Alle vrouwen hadden positief getest op Covid-19 . Uit die gegevens blijkt dat de zwangere vrouwen zwaarder ziek werden. Maar er was geen verschil in mortaliteit.\n\nVrouwen die zwanger waren hadden een hoger kans op opname op de intensieve zorgen. Bij zwangere vrouwen werd namelijk 7,5 procent opgenomen op de intensieve tegenover 0,9 procent van de niet-zwangere vrouwen. 0,5 procent van de zwangere vrouwen werd aan de beademing gelegd versus 0,3 procent van de niet-zwangere vrouwen.\n\nIn totaal werd een derde van de 8.200 vrouwen opgenomen in het ziekenhuis versus 6 procent van de 83.200 niet-zwangere vrouwen. Een belangrijke kanttekening in de studie is dat de analyse geen onderscheid kon maken in de reden waarom de vrouwen werden opgenomen. Zwangere vrouwen konden ook om andere zaken gehospitaliseerd worden, waaronder de bevalling. “Er is goed en slecht nieuws hier. Zwangere vrouwen hebben geen hogere kans op sterfte maar wel een hogere kans om ernstig ziek te worden van Covid-19.”, zegt dr. Dana Meaney-Delman van de Amerikaanse gezondheidsinstantie, CDC (Center for Disease Control).\n\nDe data voor de baby's ontbrak. Het is niet geweten of de baby’s van de zwangere vrouwen een effect kenden van de ziekte.",Zwangere vrouwen dan toch zwaarder ziek door corona dan niet-zwangere vrouwen
5ef742fc42fc79876f4db3c1,http://feeds.nieuwsblad.be/~r/nieuws/snelnieuws/~3/LqJPs-MWnw4/dmf20200627_05003114,2020-06-27T08:31:23.000Z,"De opwarming van de aarde en specifiek de noordpool heeft een opvallend neveneffect bij de wolfspin. Zo legt die nu niet één keer maar twee keer per jaar eieren dankzij de verlengde zomer op de noordpool.\n\nDe spin heeft zich al helemaal aangepast aan het warmere weer. Zodanig zelfs dat ze er in slaagt om in plaats van één keer, twee keer per jaar eieren te leggen. Wat voor een heuse babyboom zorgt bij de soort. “We hebben heel veel data voor spinnen op de noordpool, we bestuderen ze hier al twintig jaar. We kunnen dus duidelijk zien hoe deze kleine dieren zich aanpassen en een antwoord bieden op de opwarming van de aarde”, zegt d. Høye.\n\n“Dit kan wel een effect hebben op andere kleine organisme wanneer de wolfspinnen op zoek gaan naar voedsel. Zo gaan we proberen interpreteren wat de klimaatopwarming betekent voor de noordpool.”\n\nTemperaturen in Siberië zijn als sinds het begin van het jaar veel warmer dan normaal. Verchojansk, de kleinste en ook de koudste stad van Rusland, zit momenteel in een serieuze hittegolf. Elke dag klimt de temperatuur boven de 30 graden met een absoluut record van 38 graden op 20 juni.",Wetenschappers waarschuwen: “Opwarming van de noordpool veroorzaakt babyboom bij spinnen”
5ef823f234c49782ce403b25,https://www.nieuwsblad.be/cnt/dmf20200627_05003313,2020-06-28T01:00:02.000Z,"Tot nader order gaan de Grote Prijs van Québec (11 september) en de Grote Prijs van Montréal (13 september) door. Maar of er vedetten aan de start staan? Dat is een andere vraag. Van Avermaet, Sagan, Gilbert, Matthews, Uran: ze zitten allemaal in de Tour. En Remco Evenepoel trekt naar de Tirreno-Adriatico.\n\nHet is alsof organisator Serge Arsenault dit jaar alle plagen van Egypte moet ondergaan. Hij is de enige organisator in de World Tour die zijn data behield, maar hij dreigt daar nu het slachtoffer van te worden want de Tour én Tirreno-Adriatico zijn dan nog bezig. Nu is de altijd wel wat eigenzinnige doorbijter en ondernemer Serge Arsenault jaarlijkse concurrentie met de Vuelta gewoon, waar Canada een alternatieve voorbereiding voor het WK vormt. Nu valt de koers op de hertekende kalender de zondag na de Tourfinish in Parijs. Daar komt nu nog de Tirreno bovenop.\n\nIn Canada weigeren ze voorlopig te communiceren, buiten het gegeven dat de koersen plaatsvinden, tenzij de sanitaire maatregelen die de nationale overheid oplegt het anders zeggen. Tot 1 september mogen geen massa-evenementen worden georganiseerd en iedereen die het land binnenkomt moet verplicht veertien dagen in quarantaine. Verwacht wordt dat die maatregelen daar ook straks versoepeld worden maar de coronagolf ginds ligt ginds even achter op Europa.\n\nAfgeroomd deelnemersveld\n\nLotto-Soudal gaat met Vanhoucke, Dewulf en o.a. Van Moer naast wat allrounders, maar stuurt geen enkele topper. “We moeten het pakken zoals het komt hé”, zegt ploegmanager Patrick Lefevere van Deceuninck – Quick-Step. “Het wordt druk, maar anderzijds moet je blij zijn dat ze in deze moeilijke omstandigheden nog willen organiseren.”\n\nAl zal dat in Canada wel met een sterk afgeroomd veld zijn, want de sterren zijn elders aan de slag. “Daar maken ze zich nog geen zorgen om hoor”, zegt Yves Perret, de Fransman wiens mediabureau voor de public relations instaat. “Vóór einde juli kenden we in het verleden ook nooit namen.”\n\nIn Fourmies volgen ze wel alert wat er in Canada gebeurt, want indien de Grote Prijzen alsnog worden afgelast, dan wordt de Noord-Franse Grand Prix een pak interessanter. “We kunnen niet de Tour én Tirreno-Adriatico én Canada rijden, drie verplichte WorldTour-koersen en nog eens een selectie maken voor Fourmies. Sorry, nu valt Fourmies ertussenuit”, zegt ploegleider Wilfried Peeters.\n\nCircus – Wanty Gobert stuurt kat\n\nCircus – Wanty Gobert heeft ondertussen vriendelijk bedankt voor de invitatie die de organisator van de twee Grote Prijzen conform het UCI-reglement stuurde. “Omdat we na Total Direct Energie tweede zijn geëindigd in de ploegenstand van de ProTeams konden we voor het eerst eventueel deelnemen”, vertelt Hilaire Van der Schueren. “Maar in tegenstelling tot de WorldTour-ploegen die zowel vliegreis als verblijf gratis hebben, moest ik het doen met 7.500 euro voor de twee Grote Prijzen, maar zelf zowel de vliegtickets als het hotel betalen. We hebben dat eens snel berekend en we kwamen aan 35.000 euro uit eigen zak voor weliswaar twee mooie koersen, maar met deze som kunnen we toch iets zinnigers doen. Het zij zo.”",Geen enkele topper naar Canadese Grote Prijzen (in een land dat nu nog twee weken quarantaine voorziet)
5ef85c3969b489d928c8148d,http://feeds.nieuwsblad.be/~r/nieuws/snelnieuws/~3/XI8VCto-Qi0/dmf20200627_05003313,2020-06-28T01:00:02.000Z,"Tot nader order gaan de Grote Prijs van Québec (11 september) en de Grote Prijs van Montréal (13 september) door. Maar of er vedetten aan de start staan? Dat is een andere vraag. Van Avermaet, Sagan, Gilbert, Matthews, Uran: ze zitten allemaal in de Tour. En Remco Evenepoel trekt naar de Tirreno-Adriatico.\n\nHet is alsof organisator Serge Arsenault dit jaar alle plagen van Egypte moet ondergaan. Hij is de enige organisator in de World Tour die zijn data behield, maar hij dreigt daar nu het slachtoffer van te worden want de Tour én Tirreno-Adriatico zijn dan nog bezig. Nu is de altijd wel wat eigenzinnige doorbijter en ondernemer Serge Arsenault jaarlijkse concurrentie met de Vuelta gewoon, waar Canada een alternatieve voorbereiding voor het WK vormt. Nu valt de koers op de hertekende kalender de zondag na de Tourfinish in Parijs. Daar komt nu nog de Tirreno bovenop.\n\nIn Canada weigeren ze voorlopig te communiceren, buiten het gegeven dat de koersen plaatsvinden, tenzij de sanitaire maatregelen die de nationale overheid oplegt het anders zeggen. Tot 1 september mogen geen massa-evenementen worden georganiseerd en iedereen die het land binnenkomt moet verplicht veertien dagen in quarantaine. Verwacht wordt dat die maatregelen daar ook straks versoepeld worden maar de coronagolf ginds ligt ginds even achter op Europa.\n\nAfgeroomd deelnemersveld\n\nLotto-Soudal gaat met Vanhoucke, Dewulf en o.a. Van Moer naast wat allrounders, maar stuurt geen enkele topper. “We moeten het pakken zoals het komt hé”, zegt ploegmanager Patrick Lefevere van Deceuninck – Quick-Step. “Het wordt druk, maar anderzijds moet je blij zijn dat ze in deze moeilijke omstandigheden nog willen organiseren.”\n\nAl zal dat in Canada wel met een sterk afgeroomd veld zijn, want de sterren zijn elders aan de slag. “Daar maken ze zich nog geen zorgen om hoor”, zegt Yves Perret, de Fransman wiens mediabureau voor de public relations instaat. “Vóór einde juli kenden we in het verleden ook nooit namen.”\n\nIn Fourmies volgen ze wel alert wat er in Canada gebeurt, want indien de Grote Prijzen alsnog worden afgelast, dan wordt de Noord-Franse Grand Prix een pak interessanter. “We kunnen niet de Tour én Tirreno-Adriatico én Canada rijden, drie verplichte WorldTour-koersen en nog eens een selectie maken voor Fourmies. Sorry, nu valt Fourmies ertussenuit”, zegt ploegleider Wilfried Peeters.\n\nCircus – Wanty Gobert stuurt kat\n\nCircus – Wanty Gobert heeft ondertussen vriendelijk bedankt voor de invitatie die de organisator van de twee Grote Prijzen conform het UCI-reglement stuurde. “Omdat we na Total Direct Energie tweede zijn geëindigd in de ploegenstand van de ProTeams konden we voor het eerst eventueel deelnemen”, vertelt Hilaire Van der Schueren. “Maar in tegenstelling tot de WorldTour-ploegen die zowel vliegreis als verblijf gratis hebben, moest ik het doen met 7.500 euro voor de twee Grote Prijzen, maar zelf zowel de vliegtickets als het hotel betalen. We hebben dat eens snel berekend en we kwamen aan 35.000 euro uit eigen zak voor weliswaar twee mooie koersen, maar met deze som kunnen we toch iets zinnigers doen. Het zij zo.”",Geen enkele topper naar Canadese Grote Prijzen (in een land dat nu nog twee weken quarantaine voorziet)
5ef85c3c3da9dfc96ea6fbab,https://www.nieuwsblad.be/cnt/dmf20200628_05003398,2020-06-28T08:01:41.000Z,"Een bruine beer is in Italië ter dood veroordeeld nadat hij enkele wandelaars heeft aangevallen. Dierenrechtenactivisten vragen de overheid om hem te sparen.\n\nFabio Misseroni (59) en zijn zoon Christian Misseroni (28) waren aan het hiken op de berg Peller in het Noorden van Italië toen er plots een bruine beer op hun pad verscheen. Zoon Christian werd gebeten maar kon wegkruipen toen zijn vader de beer aanviel. De beer gaf Fabio eveneens een harde klap en de man brak zijn been op drie plaatsen. Christian begon veel lawaai maken en te klappen in zijn handen. De beer ging er daardoor snel vandoor.\n\nNa de aanval heeft de gouverneur van Trentino, Maurizio Fugatti, het bevel gegeven om de beer op te speuren en te doden. Dankzij DNA-analyse van het speeksel van de beer, weten de autoriteiten ook welke beer de Misseroni’s tegen het lijf waren gelopen. De stad heeft een hele database van beer-DNA uitgewerkt omdat de streek al enkele jaren te kampen heeft met dergelijke aanvallen.\n\nToch zijn er nu meer stemmen die opgaan tegen het doden van het dier. Ze willen dat de omstandigheden eerst onderzocht worden. Zo zou het kunnen gaan om een vrouwtjesbeer die haar welpen probeerde te beschermen.\n\nbekijk ook\n\nBruine beer verrast 12-jarig jongetje in de bergen, maar die laat zich niet opjagen\n\nBeer zit man achterna want die heeft iets dat hij wel erg graag wil\n\nBeer wordt vrijgelaten maar heeft nog een eitje te pellen met boswachters",Bruine beer ter dood veroordeeld na aanval op wandelaars
5efa1e3e5791af1719c5eed5,https://www.tijd.be/r/t/1/id/10236024,2020-06-29T15:45:01.000Z,"De Amerikaanse groep Tosca lijft de Vlaamse pallettenspecialist Contraload in. Het prijskaartje loopt volgens onze informatie op tot meer dan 250 miljoen euro. De investeringsfondsen Down2Earth en Gimv passeren langs de kassa.\n\nContraload is gespecialiseerd in de verhuur van kunststoffen palletten, containers voor vloeistoffen en bulk en tussenlagen voor het stapelen van blikjes, flesjes en drankkartons op palletten. Het is Europees marktleider in het poolen van die ladingdragers. Contraload verhuurt ze, maar laat ze ook ophalen, reinigen, herstellen en recycleren. Het beheert er bijna 3 miljoen. De klanten van het Antwerpse bedrijf zijn onder meer reuzen uit de consumentengoederensector zoals Unilever en Nestlé.\n\nHet bedrijf werd 16 jaar geleden opgericht door Sylvain Naets en Jesse Sels. In 2014 kocht Down2Earth bijna de helft van de aandelen. Twee jaar later stapte ook Gimv in het kapitaal. De twee zijn geen onbekenden voor mekaar: drie van de vier vennoten die Down2Earth oprichtten (Alain Keppens, Peter Kloeck en Wouter Verlinden) zijn voormalige Gimv-medewerkers.\n\nInternationalisering\n\nSamen met zijn twee financiële aandeelhouders internationaliseerde Contraload fors. Het heeft kantoren in het Verenigd Koninkrijk, Frankrijk, Italië, Polen, Spanje en Turkije. In 2018 kocht het zijn Britse sectorgenoot Packaging Logistic Services. Dankzij die overname kon het Antwerpse bedrijf zijn aanbod verbreden en de hand leggen op wascentrales.\n\n55 miljoen Omzet Contraload stevent dit jaar af op een omzet van 55 miljoen euro en een brutobedrijfswinst (ebitda) van 20 miljoen.\n\nDat vertaalde zich in een jaarlijkse organische omzetgroei van 20 procent. Toen Down2Earth instapte, boekte Contraload 19 miljoen euro omzet. Vorig jaar was dat 46 miljoen. Dit jaar stevent het af op 55 miljoen. Met een verwachte brutobedrijfswinst (ebitda) van zo’n 20 miljoen voor 2020 is Contraload bijzonder rendabel. De coronacrisis heeft Contraload niet van het groeipad doen afwijken. 'Er waren de jongste maanden piekmomenten (maart, juni) en dalmomenten (april, mei), maar globaal gezien hebben we de voorbije maanden een recordaantal contracten getekend', zegt CEO Jesse Sels.\n\nTrackrecord\n\nDat trackrecord viel op bij Contraloads Amerikaanse sectorgenoot Tosca, een portefeuillebedrijf van het investeringsfonds Apax. Na maanden onderhandelen legt Tosca de hand op het bedrijf uit Aartselaar. Het prijskaartje wordt niet bekendgemaakt. Maar Tosca betaalt volgens onze informatie meer dan tien keer de verwachte ebitda van Contraload voor dit jaar. Lees: Contraload wordt bij de deal (schulden incluis) gewaardeerd op meer dan 250 miljoen euro.\n\nContraload in vijf data 2004: oprichting. 2006: Nederlandse logistieke groep Kloosterboer wordt meerderheidsaandeelhouder. 2014: Down2Earth koopt Kloosterboer uit. 2016: Gimv komt aan boord, naast Down2Earth en het management. 2020: Tosca koopt Contraload.\n\nDankzij de overname zet Tosca in een klap een grote stap op de Europese markt. En het vervolledigt zijn gamma: de Amerikaanse groep werkt met retailers, terwijl Contraload met de toeleveranciers van ingrediënten en verpakkingen aan de consumentenbedrijven werkt. ‘We gaan zowel de last mile als de first mile bedienen’, vat Sels het samen. Tosca is met een omzet van meer dan 300 miljoen dollar enkele maten groter dan Contraload.",Amerikanen betalen kwart miljard voor Vlaamse pallettenspecialist
5efa5674a650b6fc5dc12b49,https://www.gva.be/cnt/dmf20200629_96610106/head-of-performance-pieter-jacobs-verlengt-bij-beerschot-en-krijgt-zelfs-felicitaties-van-rode-duivel-michy-batshuayi,2020-06-29T18:14:33.000Z,"Head of Performance Pieter Jacobs tekende een verlengd contract op het Kiel. De 32-jarige Jacobs staat in voor de individuele opvolging van de spelers en is het laatste lid van de technische staf dat een nieuw meerjarig contract krijgt bij Beerschot.\n\nNa Hernan Losada, Will Still, Frank Dauwen en Patrick Nys kreeg ook Pieter Jacobs een nieuw contract bij Beerschot. Hij tekende voor vier jaar bij.\n\nDe officiële titel van Jacobs luidt ‘Head of Performance’. Vorig jaar legde hij op stage zelf uit wat zijn job juist inhoudt: “In overleg met de technische staf bepaal ik de individuele programma’s van spelers die met kwaaltjes sukkelen. Op basis van gps-gegevens en andere data bepaal ik ook de intensiteit van de trainingen. Met een antenne volg ik de gps-waarden, met mijn iPad volg ik de hartslag van elke speler. Ik krijg alle data live binnen op mijn computer en tablet.”\n\nVriend van Batshuayi en Diarra\n\nJacobs is in het voetbal gerold als 23-jarige stagiair lichamelijke opvoeding bij… Beerschot. Jan Van Winckel was toen de physical coach op het Kiel. Jacobs volgde Van Winckel nadien naar het Midden-Oosten en Marseille, waar hij samenwerkte met grote namen als Michy Batshuayi, Dimitri Payet en Lassana Diarra. Hij wordt door alle spelers waar hij mee heeft samengewerkt overigens geprezen voor zijn professionalisme en persoonlijke benadering.\n\nJacobs begint – samen met de rest van de technische staf – aan zijn derde seizoen bij Beerschot. Het enige lid van de technische staf dat nog niet heeft bijgetekend is techniektrainer Karim Bachar, maar die heeft het behoorlijk druk met al zijn andere activiteiten. Het is nog onduidelijk wat dit seizoen zijn rol zal zijn bij Beerschot.\n\nVia de sociale media van Beerschot krijgt Jacobs zelfs felicitaties van niemand minder dan Rode Duivel Michy Batshuayi. Bekijk hieronder het filmpje:",‘Head of performance’ Pieter Jacobs verlengt bij Beerschot (én krijgt zelfs felicitaties van Rode Duivel Michy Batshuayi)
5efaff384f552f592a669f0f,http://feeds.nieuwsblad.be/~r/nieuws/snelnieuws/~3/KAjSlTNDFTM/dmf20200630_92265448,2020-06-30T05:29:25.000Z,"Blessures zijn een constante in het eerste seizoen van Eden Hazard bij Real Madrid en de Spaanse leider is van mening dat hun Belgische goudhaantje onheus wordt behandeld door de verdedigers van de tegenstanders. Ze willen dat Hazard meer beschermd wordt door de wedstrijdleiding. Dat schrijven de Spaanse kranten.\n\nOm de 23 minuten ondergaat Eden Hazard dit seizoen een overtreding op het veld, zo lekte Real Madrid gisteren aan de Spaanse pers. En het is vooral de aard van die overtredingen die de Koninklijke zorgen baart. Geen duwtjes of lichte trekfouten, maar venijnige trappen op zijn enkels of hielen. Die meestal niet leiden tot gele kaarten omdat ze in het begin van de match worden gedaan.\n\nMourinho said it back in 2015, Eden Hazard (and similar players) need protection from the referees. 5 years later and this is what continues to happen when nothing has changed since (keep in mind this was just from the first half).\n\n\n\nSuch a shame to see.pic.twitter.com/UUTNg2dZoG — FutbolChelsea (@FutbolCheIsea) June 30, 2020\n\nReal Madrid gelooft dat er een directe link is tussen de doelbewuste harde aanpak door Hazards tegenstrevers en zijn lange afwezigheid door blessures dit seizoen. Bij zijn comeback tegen Eibar bijvoorbeeld werd Hazard vrijwel meteen op de rechterenkel, waaraan hij in maart geopereerd was, getrapt. Afgelopen zondag tegen Espanyol kreeg Hazard het ook hard te verduren. Met succes, want Hazard geraakte zo niet in de match. Tegenstanders weten dat Hazard met twijfels zit na zijn dubbele blessure eerder dit jaar en proberen hem door stevige fouten van de wijs te brengen.\n\nDe Rode Duivel speelde totdusver 1.008 minuten in 14 matchen voor Real. Daarin onderging hij 44 overtredingen. Opvallend meer dan bijvoorbeeld ploegmakkers Karim Bezema (12 ondergane fouten in 2.651 minuten) en Vinicius (23 ondergane fouten in 1.127 minuten) of zelfs Barcelona-ster Lionel Messi (57 fouten in 2.340 minuten).\n\nDie data zijn een grote bezorgdheid voor Real Madrid. Zij vinden dat hun sterspeler unfair wordt behandeld en niet goed wordt beschermd door de wedstrijdleiding, zo schrijft onder meer Marca.",Hazard hard aangepakt door tegenstanders: Real Madrid maakt zich zorgen
5efaff3ae31420a97455323c,https://www.nieuwsblad.be/cnt/dmf20200630_92265448,2020-06-30T05:29:25.000Z,"Blessures zijn een constante in het eerste seizoen van Eden Hazard bij Real Madrid en de Spaanse leider is van mening dat hun Belgische goudhaantje onheus wordt behandeld door de verdedigers van de tegenstanders. Ze willen dat Hazard meer beschermd wordt door de wedstrijdleiding. Dat schrijven de Spaanse kranten.\n\nOm de 23 minuten ondergaat Eden Hazard dit seizoen een overtreding op het veld, zo lekte Real Madrid gisteren aan de Spaanse pers. En het is vooral de aard van die overtredingen die de Koninklijke zorgen baart. Geen duwtjes of lichte trekfouten, maar venijnige trappen op zijn enkels of hielen. Die meestal niet leiden tot gele kaarten omdat ze in het begin van de match worden gedaan.\n\nMourinho said it back in 2015, Eden Hazard (and similar players) need protection from the referees. 5 years later and this is what continues to happen when nothing has changed since (keep in mind this was just from the first half).\n\n\n\nSuch a shame to see.pic.twitter.com/UUTNg2dZoG — FutbolChelsea (@FutbolCheIsea) June 30, 2020\n\nReal Madrid gelooft dat er een directe link is tussen de doelbewuste harde aanpak door Hazards tegenstrevers en zijn lange afwezigheid door blessures dit seizoen. Bij zijn comeback tegen Eibar bijvoorbeeld werd Hazard vrijwel meteen op de rechterenkel, waaraan hij in maart geopereerd was, getrapt. Afgelopen zondag tegen Espanyol kreeg Hazard het ook hard te verduren. Met succes, want Hazard geraakte zo niet in de match. Tegenstanders weten dat Hazard met twijfels zit na zijn dubbele blessure eerder dit jaar en proberen hem door stevige fouten van de wijs te brengen.\n\nDe Rode Duivel speelde totdusver 1.008 minuten in 14 matchen voor Real. Daarin onderging hij 44 overtredingen. Opvallend meer dan bijvoorbeeld ploegmakkers Karim Bezema (12 ondergane fouten in 2.651 minuten) en Vinicius (23 ondergane fouten in 1.127 minuten) of zelfs Barcelona-ster Lionel Messi (57 fouten in 2.340 minuten).\n\nDie data zijn een grote bezorgdheid voor Real Madrid. Zij vinden dat hun sterspeler unfair wordt behandeld en niet goed wordt beschermd door de wedstrijdleiding, zo schrijft onder meer Marca.",Hazard hard aangepakt door tegenstanders: Real Madrid maakt zich zorgen
5efb6fb45f82af494916f4ed,https://www.gva.be/cnt/dmf20200630_95286649/coup-de-theatre-bij-modebedrijf-fng-in-mechelen-vakbonden-willen-top-weg,2020-06-30T14:30:03.000Z,"Mechelen - Coup de théâtre op de ondernemingsraad van FNG, het moederbedrijf van onder meer Brantano met hoofdzetel in Mechelen. De vakbonden willen de top van FNG naar huis sturen en vragen de rechtbank om tijdelijke bewindvoerders aan te stellen. Dat bericht onze zusterkrant De Standaard. Het bedrijf wil 47 winkels sluiten, 287 banen op staan op de tocht.\n\nLEES OOK:\n\n• Malinwa-voorzitter Dieter Penninckx over malaise bij modebedrijf FNG: “Coronacrisis legt onze zwaktes bloot”\n\n• Val van de ‘ambitieuze arend’ van Brantano-moeder FNG: 47 winkels dicht en 287 jobs weg\n\n• “We hadden gehoopt dat niet alle Fred & Gingers dichtgingen”\n\nOp de bijzondere ondernemingsraad van FNG, die al vanochtend gestart was, is het zopas tot een spectaculaire ontwikkeling gekomen. De vakbonden maken bekend dat ze een verzoekschrift neerleggen bij de ondernemingsrechtbank in Mechelen met de vraag om tijdelijke bewindvoerders aan te stellen.\n\nDe directe aanleiding is een gebrek aan vertrouwen in de top van FNG. Ook in de CEO ad interim, Yves Pollé, hebben ze geen vertrouwen. De bonden suggereren de rechtbank om een alternatieve top aan te stellen die integer is, heet het. Verwacht wordt dat de rechtbank vrij snel zal aangeven of ze ingaat op deze vraag.\n\nDe zet van de vakbonden doorkruist de plannen van FNG om zelf de redding te organiseren. Morgenochtend behandelt de Ondernemingsrechtbank de aanvraag van drie vennootschappen (FNG International, Brantano en Market Retail Belgium) voor gerechtelijke reorganisatie. Het belooft een bewogen zitting te worden.\n\nAls de rechtbank ingaat op het verzoek, kan ze ook zelf experts naar voren schuiven zoals bedrijfsrevisoren en specialisten in ondernemingsrecht. Een andere theoretische mogelijkheid is dat de rechtbank de gerechtelijke reorganisatie goedkeurt maar daarbij gerechtsmandatarissen aanstelt met ruimere bevoegdheden.\n\nZombieholding\n\nDe bonden geloven alvast niet dat de bovenstructuur van FNG te redden is. Ze spreken over een “zombieholding”. Ze wijzen op het gebrek aan transparantie en complexe structuren met uitlopers tot in “fiscale paradijzen”.\n\nDe vakbonden hopen dat de tewerkstelling in de werkmaatschappijen maximaal gered kan worden. Ze mikken dus op de doorstart van de onderliggende winkelformules zoals CKS en Brantano. Ze lijken ook de winkels Fred & Ginger niet zomaar te willen opgeven.\n\nDe tegenzet van de vakbonden stelt een uitdaging voor FNG, van wie de strategie erop gericht is om een aantal centrale diensten (e-commerce, knowhow inzake data, gecentraliseerde aankoop ...) ter beschikking te stellen van de verschillende merknamen en winkelformules. Daarbij werd ook op kruisverkopen gericht. Als FNG uit elkaar valt, zal die strategie moeten herbekeken worden.\n\nDe bonden pleiten ondertussen voor volledige transparantie bij FNG. Ze vinden dat enkel het parket en/of een gerechtelijk onderzoek die klaarheid kan brengen. FNG staat voor een omzet van een half miljard en evenveel rentedragende schulden. Het bedrijf is in onderhandeling met de banken om een groot deel van die schulden te laten vallen. Het wil ook 287 banen schrappen en 47 winkels sluiten.",Coup de théâtre bij modebedrijf FNG in Mechelen: vakbonden w... (Mechelen)
5efb6fb6dd6290dcd99f68b2,https://www.gva.be/cnt/dmf20200630_95366910/clubs-kunnen-opgelucht-ademhalen-afrika-cup-verplaatst-naar-januari-2022,2020-06-30T14:45:23.000Z,"De eerstvolgende editie van de Afrika Cup, die normaal gezien begin volgend jaar (9 januari - 6 februari) in Kameroen moest plaatsvinden, is gezien “de huidige situatie wereldwijd” verplaatst naar januari 2022, zo maakte de Afrikaanse Voetbalconfederatie CAF dinsdag bekend na afloop van een videoconferentie met de bestuursleden.\n\nDe toernooidata alsook de data van de kwalificatiewedstrijden voor het tweejaarlijkse toernooi zullen pas later gecommuniceerd worden. “De volksgezondheid is op dit moment de absolute prioriteit”, vertelde CAF-voorzitter Ahmad Ahmad tijdens een persconferentie. “Bovendien is in vele landen op het Afrikaanse continent de piek van het coronavirus nog niet bereikt.”\n\nEnkel African Nations Championship\n\nHet lag binnen de verwachtingen dat de Afrika Cup zou worden uitgesteld, ook al omdat het toernooi anders in hetzelfde jaar als het EK en de Copa America zou worden gespeeld. In plaats van de Afrika Cup wordt in januari komend jaar in Kameroen het African Nations Championship georganiseerd, een landentoernooi waaraan enkel spelers mogen deelnemen die als clubvoetballer in eigen land actief zijn. De Europese voetbalclubs kunnen dus opgelucht ademhalen want in een druk en ongewoon jaar konden hun Afrikaanse spelers moeilijk gemist worden.\n\nDe Afrikaanse Champions League en de Confederation Cup, het equivalent van respectievelijk CL en Europa League, worden in september hervat in een Final Four. Voor de Champions League moet er nog een gastland aangeduid worden, voor de Confederation Cup is dat Marokko. De Africa Cup voor vrouwen van dit jaar werd volledig geannuleerd. Ook de CAF Awards gaan dit jaar niet door.\n\nOm de financiële gevolgen van de coronacrisis helpen op te vangen besloot de Afrikaanse Voetbalconfederatie 16,2 miljoen dollar vrij te maken voor de lidstaten. Elke aangesloten voetbalbond krijgt zo ongeveer 300.000 dollar.",Europese clubs kunnen opgelucht ademhalen: Afrika Cup verplaatst naar januari 2022
5efb6fbfafdc8c38f97056d2,https://www.nieuwsblad.be/cnt/dmf20200630_95366910,2020-06-30T14:45:23.000Z,"De eerstvolgende editie van de Afrika Cup, die normaal gezien begin volgend jaar (9 januari - 6 februari) in Kameroen moest plaatsvinden, is gezien “de huidige situatie wereldwijd” verplaatst naar januari 2022, zo maakte de Afrikaanse Voetbalconfederatie CAF dinsdag bekend na afloop van een videoconferentie met de bestuursleden.\n\nDe toernooidata alsook de data van de kwalificatiewedstrijden voor het tweejaarlijkse toernooi zullen pas later gecommuniceerd worden. “De volksgezondheid is op dit moment de absolute prioriteit”, vertelde CAF-voorzitter Ahmad Ahmad tijdens een persconferentie. “Bovendien is in vele landen op het Afrikaanse continent de piek van het coronavirus nog niet bereikt.”\n\nEnkel African Nations Championship\n\nHet lag binnen de verwachtingen dat de Afrika Cup zou worden uitgesteld, ook al omdat het toernooi anders in hetzelfde jaar als het EK en de Copa America zou worden gespeeld. In plaats van de Afrika Cup wordt in januari komend jaar in Kameroen het African Nations Championship georganiseerd, een landentoernooi waaraan enkel spelers mogen deelnemen die als clubvoetballer in eigen land actief zijn. De Europese voetbalclubs kunnen dus opgelucht ademhalen want in een druk en ongewoon jaar konden hun Afrikaanse spelers moeilijk gemist worden.\n\nDe Afrikaanse Champions League en de Confederation Cup, het equivalent van respectievelijk CL en Europa League, worden in september hervat in een Final Four. Voor de Champions League moet er nog een gastland aangeduid worden, voor de Confederation Cup is dat Marokko. De Africa Cup voor vrouwen van dit jaar werd volledig geannuleerd. Ook de CAF Awards gaan dit jaar niet door.\n\nOm de financiële gevolgen van de coronacrisis helpen op te vangen besloot de Afrikaanse Voetbalconfederatie 16,2 miljoen dollar vrij te maken voor de lidstaten. Elke aangesloten voetbalbond krijgt zo ongeveer 300.000 dollar.",Europese clubs kunnen opgelucht ademhalen: Afrika Cup verplaatst naar januari 2022
5efb6fc08c2b92a436dc8466,https://www.standaard.be/cnt/dmf20200630_94978725,2020-06-30T13:49:27.000Z,"Coup de théâtre op de ondernemingsraad van FNG. De vakbonden willen de top van FNG naar huis sturen en vragen de rechtbank om tijdelijke bewindvoerders aan te stellen. Ze vragen ook een gerechtelijk onderzoek.\n\nOp de bijzondere ondernemingsraad van FNG, die al deze ochtend gestart was, is het zopas tot een spectaculaire ontwikkeling gekomen. De vakbonden maken bekend dat ze een verzoekschrift neerleggen bij de ondernemingsrechtbank in Mechelen met de vraag om tijdelijke bewindvoerders aan te stellen.\n\nDe directe aanleiding is een gebrek aan vertrouwen in de top van FNG, zeggen zowel Sven De Scheemaeker van ACV Puls als Lindsey Verhaeghe van de Socialistische vakbond. De bonden zeggen dat ze willen dat er integere mensen aan de top van het bedrijf komen.\n\nDe bonden suggereren de rechtbank om enkele experten aan te stellen. Verwacht wordt dat de rechtbank vrij snel zal aangeven of ze ingaat op deze vraag.\n\nDe zet van de vakbonden doorkruist de plannen van FNG om zelf de redding te organiseren. Morgenochtend behandelt de Ondernemingsrechtbank de aanvraag van drie vennootschappen (FNG International, Brantano en Market Retail Belgium) voor gerechtelijke reorganisatie. Het belooft een bewogen zitting te worden.\n\nAls de rechtbank ingaat op het verzoek, kan ze ook zelf experts naar voren schuiven zoals bedrijfsrevisoren en specialisten in ondernemingsrecht. Een andere theoretische mogelijkheid is dat de rechtbank de gerechtelijke reorganisatie goedkeurt maar daarbij gerechtsmandatarissen aanstelt met ruimere bevoegdheden.\n\n‘Zombieholding’\n\nSven De Scheemaeker van het ACV Puls gelooft alvast niet dat de bovenstructuur van FNG te redden is. Hij spreekt over een ‘zombieholding’. De bonden wijzen ook op het gebrek aan transparantie en complexe structuren met uitlopers tot in ‘fiscale paradijzen’. Daarom vragen ze ook een gerechtelijk onderzoek. Het bedrijf zelf vragen ze ook het verslag van een recente audit, vrij te geven.\n\n‘We vragen ook het auditrapport maar dat weigert men ons te geven. We willen ook weten hoe het zit met de 94 miljoen euro die het bedrijf zegt niet te kunnen innen’, zegt Verhaeghe. Dat geld is belangrijk voor FNG om een doorstart te kunnen nemen en bijvoorbeeld de wintercollectie te kunnen bestellen.\n\nDe vakbonden hopen dat de tewerkstelling in de werkmaatschappijen maximaal gered kan worden. Ze mikken dus op de doorstart van de onderliggende winkelformules zoals CKS en Brantano. Ze lijken ook de winkels Fred & Ginger niet zomaar te willen opgeven.\n\nDe tegenzet van de vakbonden stelt een uitdaging voor FNG, van wie de strategie erop gericht is om een aantal centrale diensten (e-commerce, know how inzake data, gecentraliseerde aankoop,...) ter beschikking te stellen van de verschillende merknamen en winkelformules. Daarbij werd ook op kruisverkopen gericht. Als FNG uit elkaar valt, zal die strategie moeten herbekeken worden.\n\nDe bonden pleiten ondertussen voor volledige transparantie bij FNG. Ze vinden dat enkel het parket en/of een gerechtelijk onderzoek die klaarheid kan brengen. FNG staat voor een omzet van een half miljard en evenveel rentedragende schulden. Het bedrijf is in onderhandeling met de banken om een groot deel van die schulden te laten vallen. Het wil ook 287 banen schrappen en 47 winkels sluiten.","Vakbonden FNG willen top afzetten, vragen gerechtelijk onderzoek"
5efb6fc1afdc8c38f97056dd,https://www.standaard.be/cnt/dmf20200630_95366910,2020-06-30T14:45:23.000Z,"De eerstvolgende editie van de Afrika Cup, die normaal gezien begin volgend jaar (9 januari - 6 februari) in Kameroen moest plaatsvinden, is gezien “de huidige situatie wereldwijd” verplaatst naar januari 2022, zo maakte de Afrikaanse Voetbalconfederatie CAF dinsdag bekend na afloop van een videoconferentie met de bestuursleden.\n\nDe toernooidata alsook de data van de kwalificatiewedstrijden voor het tweejaarlijkse toernooi zullen pas later gecommuniceerd worden. “De volksgezondheid is op dit moment de absolute prioriteit”, vertelde CAF-voorzitter Ahmad Ahmad tijdens een persconferentie. “Bovendien is in vele landen op het Afrikaanse continent de piek van het coronavirus nog niet bereikt.”\n\nEnkel African Nations Championship\n\nHet lag binnen de verwachtingen dat de Afrika Cup zou worden uitgesteld, ook al omdat het toernooi anders in hetzelfde jaar als het EK en de Copa America zou worden gespeeld. In plaats van de Afrika Cup wordt in januari komend jaar in Kameroen het African Nations Championship georganiseerd, een landentoernooi waaraan enkel spelers mogen deelnemen die als clubvoetballer in eigen land actief zijn. De Europese voetbalclubs kunnen dus opgelucht ademhalen want in een druk en ongewoon jaar konden hun Afrikaanse spelers moeilijk gemist worden.\n\nDe Afrikaanse Champions League en de Confederation Cup, het equivalent van respectievelijk CL en Europa League, worden in september hervat in een Final Four. Voor de Champions League moet er nog een gastland aangeduid worden, voor de Confederation Cup is dat Marokko. De Africa Cup voor vrouwen van dit jaar werd volledig geannuleerd. Ook de CAF Awards gaan dit jaar niet door.\n\nOm de financiële gevolgen van de coronacrisis helpen op te vangen besloot de Afrikaanse Voetbalconfederatie 16,2 miljoen dollar vrij te maken voor de lidstaten. Elke aangesloten voetbalbond krijgt zo ongeveer 300.000 dollar.",Europese clubs kunnen opgelucht ademhalen: Afrika Cup verplaatst naar januari 2022
5efb6fc2afdc8c38f97056e3,https://www.hbvl.be/cnt/dmf20200630_95366910/clubs-kunnen-opgelucht-ademhalen-afrika-cup-verplaatst-naar-januari-2022,2020-06-30T14:45:23.000Z,"De eerstvolgende editie van de Afrika Cup, die normaal gezien begin volgend jaar (9 januari - 6 februari) in Kameroen moest plaatsvinden, is gezien “de huidige situatie wereldwijd” verplaatst naar januari 2022, zo maakte de Afrikaanse Voetbalconfederatie CAF dinsdag bekend na afloop van een videoconferentie met de bestuursleden.\n\nDe toernooidata alsook de data van de kwalificatiewedstrijden voor het tweejaarlijkse toernooi zullen pas later gecommuniceerd worden. “De volksgezondheid is op dit moment de absolute prioriteit”, vertelde CAF-voorzitter Ahmad Ahmad tijdens een persconferentie. “Bovendien is in vele landen op het Afrikaanse continent de piek van het coronavirus nog niet bereikt.”\n\nEnkel African Nations Championship\n\nHet lag binnen de verwachtingen dat de Afrika Cup zou worden uitgesteld, ook al omdat het toernooi anders in hetzelfde jaar als het EK en de Copa America zou worden gespeeld. In plaats van de Afrika Cup wordt in januari komend jaar in Kameroen het African Nations Championship georganiseerd, een landentoernooi waaraan enkel spelers mogen deelnemen die als clubvoetballer in eigen land actief zijn. De Europese voetbalclubs kunnen dus opgelucht ademhalen want in een druk en ongewoon jaar konden hun Afrikaanse spelers moeilijk gemist worden.\n\nDe Afrikaanse Champions League en de Confederation Cup, het equivalent van respectievelijk CL en Europa League, worden in september hervat in een Final Four. Voor de Champions League moet er nog een gastland aangeduid worden, voor de Confederation Cup is dat Marokko. De Africa Cup voor vrouwen van dit jaar werd volledig geannuleerd. Ook de CAF Awards gaan dit jaar niet door.\n\nOm de financiële gevolgen van de coronacrisis helpen op te vangen besloot de Afrikaanse Voetbalconfederatie 16,2 miljoen dollar vrij te maken voor de lidstaten. Elke aangesloten voetbalbond krijgt zo ongeveer 300.000 dollar.",Europese clubs kunnen opgelucht ademhalen: Afrika Cup verplaatst naar januari 2022
5efb6fc4afdc8c38f97056e8,https://www.tijd.be/r/t/1/id/10236279,2020-06-30T14:06:00.000Z,"Verschillende grote techbedrijven kondigen aan niet langer software voor gezichtsherkenning te leveren aan de Amerikaanse politie. We hebben een breder regelgevend kader nodig voor het gebruik van artificiële intelligentie.\n\nEind 19de eeuw dook plots het gemotoriseerd rijverkeer op in ons straatbeeld. In ‘De blijde intrede van de automobiel in België 1895-1940’ schetste historicus Donald Weber hoe dat nieuwe fenomeen een steunpilaar voor de nationale welvaart werd, maar ook een groot maatschappelijk probleem met zich meebracht. De snelheidsobsessie van de eerste chauffeurs en de toenemende ongevallen veroorzaakten een sfeer van verontwaardiging. Een eeuw lang werd stap voor stap orde in die chaos gebracht: automobilisten moesten rechts rijden, de wegen werden aangepast, het rijbewijs werd ingevoerd...\n\nIn de 21ste eeuw doet artificiële intelligentie haar blijde intrede. De opkomst van dat fenomeen is misschien wat minder zichtbaar, maar de maatschappelijke uitdagingen zijn er niet minder om. Ook aan artificiële intelligentie zijn gevaren verbonden als we de technologie op een verkeerde manier inzetten.\n\nHet US National Institute of Standards and Technology (NIST) onderzocht vorig jaar 189 algoritmen voor gezichtsherkenning. Die bleken een raciale ‘bias’ te vertonen in het aantal vals negatieven. Dat betekent dat AI-systemen slechter zijn in het herkennen van zwarte mensen, wat vooral tot ongemakken leidt. Sommige software vertoonde bovendien een bias in het aantal vals positieven: bij zwarte mensen werd vaker de verkeerde persoon herkend. Dat kan ingrijpende gevolgen hebben, zoals onterechte arrestaties.\n\nOnder druk van de protesten na de dood van George Floyd hebben de Amerikaanse techreuzen aangekondigd tijdelijk geen gezichtsherkenningssoftware meer aan de politie te verkopen (Amazon en Microsoft) of om de ontwikkeling ervan volledig stop te zetten (IBM). De technologie blijft wel beschikbaar via gezichtsherkenningsfirma’s zoals het omstreden Clearview AI. Begin dit jaar bleek uit een gelekt klantenbestand van Clearview AI dat ook lokale politiekorpsen in ons land interesse tonen in gezichtsherkenning. De Europese Unie overwoog een verbod van vijf jaar in te voeren op het gebruik van de technologie. Dat plan lijkt nu van tafel.\n\nNet zoals het 100 jaar geleden een slecht idee geweest zou zijn de auto te verbieden, zou een algemeen verbod op beeld- of gezichtsherkenning geen goed idee zijn. Wel hebben we meer bewustwording over en regels voor een ethisch gebruik van AI nodig. Dat is een gedeelde verantwoordelijkheid van ontwikkelaars, gebruikers en beleidsmakers.\n\nOntwikkelaars moeten in de eerste plaats transparant zijn en aangeven wat de mogelijke gevaren van hun AI-systemen zijn.\n\nOntwikkelaars moeten in de eerste plaats transparant zijn, door duidelijk aan te geven met welke datasets ze hun AI-systemen trainen, en wat de mogelijke gevaren daarvan zijn. Als gezichtsherkenning vaker fouten maakt bij een donkere huidskleur, is een mogelijke verklaring dat veel meer foto’s van witte gezichten gebruikt werden om het algoritme te trainen. Het is belangrijk dat ontwikkelaars hun datasets zo veel mogelijk controleren op bias, maar dat volstaat niet.\n\nEen bias is niet altijd even zichtbaar. Onschuldige input zoals een e-mailadres kan iets zeggen over de leeftijd van een sollicitant. Denk maar aan scarlet.be versus gmail.be. Het is ook mogelijk dat de bias niet afkomstig is van de data, maar door het algoritme zelf wordt opgewekt. Ontwikkelaars weten ook niet altijd waar hun algoritme belandt. Een toepassing die goed werkt in de ene context, kan blunderen in de andere. Als een buitenlandse datawetenschapper een jobmatchingalgoritme moet ontwikkelen voor een Belgisch bedrijf, zal die de gevoeligheden tussen een woonplaats in Schaarbeek of Brasschaat niet begrijpen. Bovendien kan de context veranderen. Neem bijvoorbeeld een adressenlijst van Het Eilandje in Antwerpen. Die zal sinds de opwaardering een andere bias bevatten dan toen het nog een verloederde buurt was, terwijl het over dezelfde dataset gaat.\n\nEr worden antibiastechnieken ontwikkeld, maar de bedrijven zien nog amper de bomen door het bos.\n\nHet bepalen van wat eerlijk is, mag nooit volledig in handen van de ontwikkelaar liggen. Er rust ook een verantwoordelijkheid op de schouders van bedrijven en organisaties die gebruikmaken van AI-systemen. Er worden antibiastechnieken ontwikkeld, maar bedrijven zien nog amper de bomen door het bos. Daarom zijn de VUB en imec een project begonnen om bedrijven stap voor stap te helpen AI op een ethische manier in te zetten. Wie met een auto rijdt, moet zich bewust zijn van de gevaren op de weg en van zijn verantwoordelijkheid. Hetzelfde geldt voor wie AI-systemen gebruikt.",AI heeft dringend een bijsluiter nodig
5efba7f65a946eabdee81934,https://www.hbvl.be/cnt/dmf20200630_05004448/peer-lanceert-stadsapp,2020-06-30T14:54:00.000Z,"Peer - Deze week wordt de StadsApp van Peer, de app van de stad, gelanceerd. Naast vele handige toepassingen is het vooral een zeer dankbaar lokaal communicatieplatform dat burgers verbindt met de stadsdiensten, lokale handelaars en verenigingen. De stad Peer zette het project samen met S-Lim op. Hiermee zetten de twee partijen een nieuwe stap in de uitbouw van de slimme regio Limburg.\n\n“De Stad Peer maakt al jaren werk van een ruime mediamix. Naast de intussen klassieke kanalen zoals het Stadsmagazine, nieuwsbrieven, de website en sociale media zetten wij nu ook in op een StadsApp”, vertelt burgemeester Steven Matheï. “We speelden al langer met het idee om een app op maat van Peer uit te bouwen. Toen S-Lim het project lanceerde, hebben wij er meteen voor ingetekend. De StadsApp is dan ook een mooie aanvulling in onze communicatiekorf.”\n\nPlatform\n\nDe StadsApp combineert het beste van verschillende communicatiewerelden. “De app is een echt platform met verschillende toepassingen. Je ontvangt onze nieuwsberichten in een nieuwsoverzicht waar je ook artikels over Peer in bijvoorbeeld Het Belang van Limburg vindt. Je kan ook heel handig opzoeken wanneer het afval in jouw straat wordt opgehaald. Je krijgt hier zelfs een melding van”, aldus Steven Matheï.\n\n“Wij kiezen met de uitrol van de app ook voor samenwerken. Op de eerste plaats met de Peerse handelaars en horeca-uitbaters die zich kunnen registreren op de app en zo hun zaak en hun aanbod kunnen promoten. Verder kunnen ook verenigingen en zorgverstrekkers hun werking en activiteiten kenbaar maken. Gebruikers van de app kunnen zich koppelen met handelaars, verenigingen en zorgverstrekkers die ze zelf verkiezen. Zo blijven ze op de hoogte van hun acties, contactgegevens, openingsuren, assortiment, activiteiten en evenementen.”\n\nMeldingskaart\n\nMet de knop ‘meldingskaart’ kan je zaken melden bij de Stad Peer. “Zwerfvuil, kapotte stoeptegels, gevaarlijke situaties? Gewoon even een foto nemen, de locatie bepalen aan de hand van je gps-coördinaten en doorsturen via de app. Op die manier ontvangen wij niet alleen de melding, maar hebben wij meteen zicht op het probleem en de locatie. De StadsApp bevat ook een evenementenkalender waarin de activiteiten in Peer worden verzameld vanuit de Vlaamse UIT-databank. Je kan deze gemakkelijk in je persoonlijke agenda plaatsen.” De StadsApp is ook een netwerkplatform. Scan je vrienden en communiceer via de berichten- of chatfunctie.\n\nWinkelPeerbon\n\nDe Stad Peer lanceert begin juli de WinkelPeerbon, de waardebon die kan besteed worden bij handelaars of horecazaken in Peer. Hiermee wordt de koopkracht van de Perenaars verhoogd én de plaatselijke handel en horeca volop ondersteund. “Ook de WinkelPeerbon krijgt een plaatsje in de StadsApp. Onder de knop cadeaubon kan de gebruiker zijn Winkelpeerbonnen scannen en digitaal gebruiken bij de deelnemende handelszaken. Je vindt er trouwens ook een handig overzicht van de deelnemende zaken.”\n\n“Naar de toekomst toe zullen nog tal van nieuwe mogelijke toepassingen ontwikkeld worden voor de StadsApp zoals onder andere het ontvangen van mobiliteitsinformatie of het melden van sluikstorten aan Limburg.net. Op die manier wordt deze StadsApp, die al in meerdere gemeenten gebruikt wordt, dé toegangspoort van de burger tot de slimme gemeente in de slimme regio Limburg”, aldus Raf Drieskens, voorzitter van s-Lim.\n\nJe vindt de Peer App gratis terug in de App Store en Google Playstore. Je downloadt de app op je smartphone of tablet.",Peer lanceert StadsApp
5efba7fa4bfe81753801aceb,https://www.tijd.be/r/t/1/id/10236346,2020-06-30T19:13:50.000Z,"Colruyt Group heeft een belang van 65 procent genomen in de Belgische dataspecialist Daltix. Dat kondigde de supermarktketen dinsdag nabeurs aan, zonder financiële details.\n\n'De investering kadert in onze ambitie om in te spelen op de behoeften van de consument en om duurzaam meerwaarde te creëren in retail', zegt het bedrijf in een mededeling. De mogelijkheid bestaat om op termijn alle aandelen van Daltix te verwerven.\n\nColruyt maakt al gebruik van data voor zijn laagsteprijsgarantie en voor het personaliseren van de klantenfolders. Het bedrijf wil nog meer inspelen op de behoeften van de klant. 'Om die verwachtingen te kennen spelen data- en informatiemanagement een cruciale rol', zegt retaildirecteur Stefan Goethaert.\n\nRealtime platform\n\nDe Antwerpse start-up Daltix werd opgericht in 2016. Het bedrijf ontwikkelde een platform voor realtime inzichten in prijzen, promoties, productinformatie en assortiment. Daarvoor rekent het op slimme technologieën en artificiële intelligentie.\n\nOm de verwachtingen van de consument te kennen spelen data- en informatiemanagement een cruciale rol. Stefan Goethaert Retail-directeur Colruyt\n\nDaltix heeft internationale ambities. Via de samenwerking met Colruyt wil het bedrijf een versnelling hoger schakelen. 'Dankzij Colruyt kunnen we uitgroeien tot een internationale data-expert', zegt CEO Jonas Deprez.",Colruyt neemt meerderheidsbelang in Antwerps databedrijf
5efba7fd4bfe81753801acfb,https://www.knack.be/nieuws/belgie/verspilling-en-misbruik-van-coronasteun-samen-gaat-het-om-miljarden-euro-s/article-longread-1615809.html,2020-06-30T19:00:06.000Z,"De enorme financiële tegemoetkomingen waarmee de Vlaamse en de federale regering over de brug kwamen om te voorkomen dat de economie kopje-onder zou gaan, zorgden ook voor verspilling en misbruik. 'Hier mag niet over gezwegen worden.'\n\nIedereen heeft tijdens de lockdown wel een sjoemelverhaal horen waaien. Over een kapper die achter neergelaten rolluiken toch doorwerkte, bijvoorbeeld. Peanuts, zo blijkt, want er is sprake van écht grove misbruiken en grote geldverspilling.\n\n...\n\nIedereen heeft tijdens de lockdown wel een sjoemelverhaal horen waaien. Over een kapper die achter neergelaten rolluiken toch doorwerkte, bijvoorbeeld. Peanuts, zo blijkt, want er is sprake van écht grove misbruiken en grote geldverspilling. 'Er is de voorbije maanden inderdaad heel veel geld verkwanseld, en als we niet ingrijpen zal er nog veel meer over de balk worden gegooid', zegt Eric Van den Broele, senior manager onderzoek en ontwikkeling bij bedrijfsinformatiespecialist Graydon. Hij werkt ook nauw samen met de Economic Risk Management Group (ERMG), die de economische impact van de coronacrisis moet opvolgen, wordt geregeld om advies gevraagd door de Vlaamse en federale regering, en helpt frauduleuze bedrijven opsporen. 'Sommige wantoestanden waarmee we nu worden geconfronteerd bestonden al,' zegt Van den Broele, 'maar door de coronacrisis zien we bepaalde vormen van misbruik in verhevigde vorm. Er komt heel veel belastinggeld verkeerd terecht, dus daar mag niet over gezwegen worden.' Toen België op 18 maart op slot ging en het economisch leven grotendeels stilviel, gaf de overheid het signaal dat ze de bedrijven niet in de steek zou laten. Zo voorzag de Vlaamse regering in een hinderpremie van 4000 euro voor ondernemingen die verplicht de deuren moesten sluiten. 'Een goede maatregel', zegt Van den Broele. 'Hij heeft zeker vele, vooral kleinere bedrijven geholpen om te overleven. Maar nu komt het erop aan dat de overheid keuzes gaat maken, of we houden binnenkort geen geld meer over voor scholen en snelwegen.' Van den Broele maakt zich met name zorgen over het uitblijven van 'levensnoodzakelijke bijsturingen' in de wetgeving op de faillissementen, om te voorkomen dat nodeloos veel bedrijven in de komende maanden op de fles gaan. 'Na het uitbreken van de coronacrisis werden de faillissementsprocedures een tijdlang bevroren, maar dat moratorium wordt nu stopgezet. Ik verwacht vanaf dit najaar een aanzwellende stroom faillissementen', zegt hij. 'Consultants zullen bedrijfsleiders aanzetten om zich failliet te laten verklaren op bekentenis, zoals dat heet, terwijl het om bedrijven gaat die vóór de coronacrisis perfect gezond waren maar in de voorbije maanden zijn weggeblazen, en die er daarom voor zullen kiezen om schoon schip te maken. De rechters zullen snel akkoord gaan met die faillissementen, want het gaat eigenlijk om een zuiver administratieve procedure. Bovendien zijn onze rechtbanken onderbemand en zullen ze de stortvloed niet aankunnen. De insolventiewet van 2018 laat ook toe dat gefailleerde ondernemers vrij snel een nieuwe start kunnen maken, maar in de huidige omstandigheden heeft dat perverse gevolgen. Bovendien staat een faillissement ook nooit op zich: het kan een domino-effect veroorzaken en andere bedrijven meesleuren. Ik houd rekening met 50.000 faillissementen als gevolg van corona.' 'Wat baat het dat de overheid financiële steun geeft aan bedrijven die zich daarna failliet laten verklaren?' vervolgt Van den Broele. 'Daarom moet de overheid dringend een nieuw kader creëren, zodat alle betrokkenen - overheden, administratie, accountants, advocaten, vakbonden en rechtbanken - dezelfde criteria hanteren. Dat moet door middel van een wetswijzing, die er ook voor zorgt dat rechters meer sturend kunnen optreden en beter kunnen evalueren of een faillissement wel echt noodzakelijk is. Anders krijgen we een ongelooflijke verspilling van bedrijven, talent en geld.' De premies voor bedrijven en handelszaken die dicht moesten vanwege corona waren voor de ene een peulenschil, voor de andere een (bescheiden) jackpot. Voor een onderneming die in gewone maanden maar een omzet van bijvoorbeeld 2000 euro haalt, is een hinderpremie van 4000 euro toch mooi meegenomen. En er werd ook op een andere manier met geld gemorst. Als een onderneming meerdere exploitatiezetels heeft, kon het aantal premies worden uitgebreid tot maximaal vijf per onderneming. Resultaat is dat een hele reeks bedrijven een veelvoud aan premies incasseerden. Er is zelfs het verhaal van een man die een dubbele hinderpremie had ontvangen, en zelf de 'vergissing' meldde. Wat bleek? Hij had ooit fiscale controle gehad op zijn privéadres omdat zijn boekhouding zich daar bevond. Dat adres moest hij toen laten registreren als een aparte vestiging. Resultaat: twee hinderpremies. Behalve verspilling is er ook flagrant misbruik van de steunmaatregelen, op verschillende fronten. Zo is er het misbruik met de zogeheten compensatiepremie. Bedrijven die meer dan 60 procent omzetverlies boekten, konden die Vlaamse premie van 2000 euro aanvragen. Om toch maar voldoende omzetverlies te halen, werden facturen uitgesteld, en soms werden zelfs helemaal geen facturen opgemaakt. Dat is manipulatie van de boekhouding. Dan zijn er de spookbedrijven, die alleen op papier bestaan en waarvan sommige zijn opgericht om illegale activiteiten te verbergen. Volgens fiscale specialisten hebben spookbedrijven zonder enige twijfel een stuk van de overheidskoek gekregen, of zijn ze met dat doel gekocht door malafide organisaties. Van den Broele: 'Op de 1,3 miljoen bedrijven in België zijn er 340.000 spookbedrijven: ze zijn nog wel ingeschreven, maar ze hebben het afgelopen jaar geen activiteiten ontplooid. Een deel daarvan heeft ongetwijfeld premies aangevraagd. Daarnaast hebben sommige slimmeriken ook in allerijl nieuwe bedrijven opgericht om premies te innen. Zoiets kost pakweg 1600 euro - tel uit je winst.' Daarnaast telt ons land ook 60.000 bedrijven met een negatief eigen vermogen, die dus alleen maar schulden hebben. Dat is wettelijk verboden en eigenlijk hadden zij al geliquideerd moeten zijn, maar toch zijn ze nog ingeschreven en konden ze dus steun aanvragen. Sommige bedrijven pasten nog een ander trucje toe om de belastingbetaler op te lichten: officieel werden de werknemers in de tijdelijke werkloosheid geparkeerd, in werkelijkheid bleven ze van thuis uit doorwerken maar werd hun loon wel voor 70 procent door de overheid betaald. Er zijn ook verhalen over bedrijfsleiders die door de vakbond onder druk zijn gezet om de werknemers, zelfs maar voor heel kort, tijdelijk werkloos te maken. Zo konden ze van de Vlaamse water- en energiesubsidie van 202,68 euro genieten, waar je recht op hebt zodra je één dag tijdelijk werkloos bent geweest. 'Het gaat soms om kleine bedragen van een paar honderd euro hier en een paar duizend euro daar, maar het gaat wel om héél veel gevallen', zegt Van den Broele. 'Om u een idee te geven: er zijn in Vlaanderen 200.000 steunaanvragen ingediend. Daarvan worden er nu 25.000 onderzocht omdat ze verdacht zijn. Niet voor niets heeft minister Hilde Crevits (CD&V) het team dat alles onderzoekt uitgebreid van 10 naar 30 mensen - nog te weinig, als als u het mij vraagt. Ook op federaal niveau is men wakker geschoten en zet men datamininginstrumenten op om fraude op te sporen. Dat is maar goed ook, want samengeteld lopen het misbruik en de waardevernietiging als gevolg van de coronacrisis in de miljarden euro's.'",Verspilling en misbruik van coronasteun: 'Samen gaat het om miljarden euro's'
5efbe03b775eab262647bb96,https://www.tijd.be/r/t/1/id/10236347,2020-06-30T23:05:01.000Z,"De Belgische groeibedrijven haalden in het eerste halfjaar 610 miljoen euro op. Dat is een nieuw record. In juni alleen al stroomde 100 miljoen hun richting uit.\n\nHet gaat hard voor de Belgische niet-genoteerde tech- en biotechbedrijven. De miljoenen blijven er ondanks de coronacrisis binnenstromen. Drie weken geleden werd het vorige financieringsrecord gebroken. De teller stond toen op 561 miljoen euro, bijna 12 procent meer dan in het eerste halfjaar van vorig jaar (502 miljoen).\n\nMaar dat bedrag zwol de jongste weken nog aan en bereikt - nu het eerste halfjaar erop zit - niet minder dan 610 miljoen euro, een nieuw record. Dat kapitaal werd opgehaald via 69 kapitaalrondes. In het tweede kwartaal werd ook een nieuw record gevestigd met een ingezameld bedrag van 374 miljoen.\n\nTer vergelijking: in 2015 stond de teller na het eerste halfjaar op 158 miljoen euro. Het toont hoe hard de financiering van groeiers de jongste jaren is gegroeid (zie grafiek).\n\nNasdaq\n\nDe jongste ronde is die van de mobiliteitsapplicatie Skipr. Die kreeg zopas 7 miljoen euro toegestopt van de bank Belfius en van zijn eigenaar Lab Box, de start-upincubator van de autogroep D'Ieteren Auto. Maar de grootste ronde staat op naam van Iteos Therapeutics. Het Waalse bedrijf haalde in het voorjaar 114 miljoen euro op, voornamelijk bij Amerikaanse investeerders.\n\nDe grootste ronde staat op naam van Iteos Therapeutics. Het Waalse bedrijf haalde in het voorjaar 114 miljoen euro op, voornamelijk bij Amerikaanse investeerders.\n\nAmper twee maanden na die kapitaalronde heeft de Waalse specialist in kankertherapie een dossier ingediend bij de beurswaakhond SEC voor een beursgang op de Amerikaanse beurs Nasdaq. Hij wil met de operatie 100 miljoen dollar ophalen om zijn onderzoek te financieren. Iteos is een van de vele bedrijven die een doorbraak hopen te forceren in immunotherapie om kanker te lijf te gaan.\n\nSchermvullende weergave\n\nHet databeheerplatform Collibra staat voorlopig op twee met een kapitaalronde van 103 miljoen euro. De eerste Belgische eenhoorn (een groeibedrijf met een waardering van meer dan 1 miljard dollar) werd bij de operatie gewaardeerd op 2,3 miljard dollar. In de top tien van de grootste operaties van 2020 staan zes biotechbedrijven en vier techbedrijven. Die tien bedrijven haalden samen 410 miljoen euro op.\n\nCoronacrisis\n\nDe coronacrisis veroorzaakte zowel bij Iteos als bij Collibra hoogstens wat vertraging, maar bracht de kapitaalrondes niet in gevaar. Dat lieten de CEO's van de twee bedrijven eerder al weten. 'Er is wel wat stress geweest, maar het was beheersbaar. De deal is overeind gebleven. En de waardering van het bedrijf die we voor ogen hadden, is niet meer in vraag gesteld', zei Michel Detheux (Iteos) bij de aankondiging van de deal begin april.\n\nFelix Van de Maele (Collibra) trad hem bij. 'Bedrijven met veel cash komen altijd het sterkst uit de crisis. We tonen onze klanten, werknemers en partners dat we sterk staan en blijven investeren', zei hij rond dezelfde periode.\n\nLode Uytterschaut van Start it @ KBC, een organisatie die starters begeleidt in hun groeitraject, concludeerde dat de coronacrisis tot een scherpe tweedeling in het start-uplandschap geleid heeft. Sommige bedrijven zijn sterk aan het groeien omdat ze andere bedrijven helpen in de overgang van een fysiek naar een digitaal businessmodel. Een andere groep had het al moeilijk voor de coronacrisis en dreigt er nu uit te gaan. Een middengroep heeft het volgens Uytterschaut tijdelijk moeilijker, maar zal de crisis wel overleven.",Belgische groeiers halen recordbedrag op
5efbe03b775eab262647bb97,https://www.tijd.be/r/t/1/id/10236395,2020-06-30T23:02:01.000Z,"België heeft dinsdag een belangrijke Europese deadline voor de uitrol van het supersnelle mobiele 5G-internet gemist. Ons getreuzel kan wegen op de investeringen in 5G.\n\n30 juni 2020. Die deadline legde Europa al in 2017 op aan ons land voor de veiling van de eerste radioband voor 5G, het supersnelle mobiele internet dat de opvolger moet worden van 4G. Een tweede deadline, voor de tweede 5G-radioband, volgt eind dit jaar. Ook die zullen we zeker missen, stelt de telecomwaakhond BIPT. Dat staat in schril contrast met de buurlanden. In Frankrijk en Duitsland ging de eerste 5G-band al onder de hamer, Nederland begon er maandag aan.\n\nDe veiling van de twee radiobanden is essentieel om op termijn een 5G-netwerk over het hele Belgische grondgebied te kunnen uitrollen, zegt Proximus-woordvoerder Fabrice Gansbeke. De telecomoperator heeft nu al 5G-hotspots. Maar dat is een tussenoplossing. 'De ene band bevindt zich op een lage frequentie, met golven die ver reiken, en is daarom geschikt voor landelijk gebied. De tweede band heeft meer capaciteit, maar de golven reiken er minder ver, en is daarom gepast voor drukke steden.'\n\nGekrakeel\n\nVoor een 5G-netwerk dat heel België dekt, zijn beide radiobanden dus broodnodig. De telecomwaakhond BIPT zette de veiling van beide banden, samen met die van andere banden voor 2G, 3G en 4G, in de steigers in één grote 'multibandveiling'. Midden 2018 zette de regering-Michel daar al het licht voor op groen, maar de veiling liep vast op politiek gekrakeel tussen de federale overheid en de deelstaten. Die raken het niet eens over de verdeling van de 800 miljoen euro die de veiling moet opbrengen. Bij de vorige veiling kregen de regio's 20 procent van de koek, ditmaal willen ze meer.\n\nHet getreuzel met de veiling van de twee 5G-banden kan wegen op de bereidwilligheid van bedrijven om in ons land te investeren in de technologie, klinkt het bij tal van experts. Het BIPT had in zijn jaarverslag van 2019 al een scherpe waarschuwing in petto: 'Een uitstel kan gaan leiden tot een ingebrekestelling door Europa, maar vooral ook tot een belangrijke vertraging van de 5G-investeringen in ons land.' De Europese Commissie toonde volgens het BIPT al haar 'algemene bezorgdheid' over de 5G-veiling in ons land.\n\nDe gemiste deadline voor het veilen van de eerste band raakt een aantal sectoren specifiek, zegt Michael Peeters, directeur connectiviteit van het onderzoekscentrum imec. 'Op die band zullen we toepassingen zien die nood hebben aan 5G-dekking op grote afstanden in landelijk gebied. Denk aan de internetdekking voor autosnelwegen en treinassen. Dat is belangrijk voor de ordediensten, maar ook voor pendelaars.' Ook wie met sensoren allerlei gegevens in een landelijk gebied wil opmeten, zoals de water-, bodem- of luchtkwaliteit, zal beroep doen op die band.\n\nLanden die niet voorop lopen, kunnen de expertise ook niet elders aanbieden. Raf Meermans CEO netwerkplanningbedrijf Comsof\n\nBelgië dreigt zo de kennisslag rond die sectoren te verliezen, vreest Raf Meersman, de CEO van het netwerkplanningbedrijf Comsof, dat onder meer Proximus ondersteunt bij de uitrol van het glasvezelnetwerk. 'Die band is geschikt voor allerlei experimenten om machines met elkaar te laten communiceren of data op grote afstand uit te wisselen.' Voor onder meer landbouw- en energiebedrijven zijn proefprojecten daarmee belangrijk. Uitstel kan tot een concurrentieel nadeel leiden. 'Landen die niet voorop lopen, kunnen de expertise ook niet elders aanbieden.'\n\nLandbouwmachines\n\nDe West-Vlaamse vestiging van CNH Industrial, een producent van landbouwmachines, bestudeert de inzet van 5G. Landbouwmachines rijden nu al via gps, met behulp van 3G en 4G, over het veld. Met 5G zou dat nog preciezer kunnen. Ook kunnen data dan beter vanop het veld worden doorgestuurd. Het Belgische getreuzel is geen cadeau, stelt projectverantwoordelijke Vic Vandecaveye. 'Het uitstel helpt onze positie in de groep rond het thema niet. De coronacrisis maskeert gelukkig een en ander.'",België mist boot van  supersnel mobiel internet
5efc187a51b0bf6cd38af70d,https://www.tijd.be/r/t/1/id/10236355,2020-07-01T04:00:01.000Z,"Geef iedere burger toegang tot een digitale rekening bij de Europese Centrale Bank. Dat komt de stabiliteit van het financieel systeem ten goede.\n\nGeldcreatie is altijd al een gevecht geweest tussen private spelers en de overheid. Na het einde van 'free banking' in het begin van de 20ste eeuw ontstond een consensus over een dubbel gelaagd geldsysteem. In dat systeem creëren de centrale banken bankreserves, het zogenaamde basisgeld. Op basis daarvan scheppen commerciële banken door kredietverlening het girale geld, het geld op uw rekeningen dat u dagelijks gebruikt. Dat dubbel gelaagd geldsysteem loopt al meer dan een eeuw, maar wordt de jongste jaren ondergraven door wereldwijde systemen van private digitale penningen, met de bitcoin als eerste en meest illustere voorbeeld.\n\nDe kern van al die nieuwe private digitale penningen is een nieuwe digitale technologie: de blockchain. De eerste overheidsreactie was het gebruik van private digitale penningen te verbieden als wettelijke vorm van betaling. Maar je mag een superieure technologie zo hard onder de juridische mat vegen als je wilt, de markt zal die superieure technologie onvermijdelijk toch gebruiken. De tweede overheidsreactie is de nieuwe technologie te reguleren. Door het speculatieve en soms frauduleuze karakter van private digitale penningen is regulering geen overbodige luxe.\n\nOp 18 juni 2019 kwam Facebook met een plan voor een wereldwijde digitale munt. De libra zou in 2020 uitgerold worden. Het project stootte op allerlei juridische, ethische en andere bezwaren. Toch was het de finale wake-upcall voor de overheid en vooral voor de centraal bankiers. Ze begrepen dan pas echt dat technologiereuzen als Alibaba, Amazon, Apple, Facebook, Google en Tencent blockchain konden combineren met enorme hoeveelheden klantendata en netwerkeffecten om nieuwe digitale betalingsdiensten te leveren tegen lage kosten.\n\nDe logische conclusie was dat het geldmodel zelf onder druk stond en dat ze de nieuwe technologie moesten onderzoeken. In maart 2020 stelde de Bank voor Internationale Betalingen (BIS), een samenwerkingsmechanisme tussen centrale banken, haar eerste studiewerk over 'central bank digital currencies' (CBDC's) voor. De vicevoorzitter van het Internationaal Monetair Fonds (IMF), Tao Zhang, weidde in maart 2020 zijn toespraak voor de London School of Economics volledig aan CBDC's. Ook de G20, de groep van de belangrijkste 20 economieën, gooit zich op de studie van CBDC's. Veel van dat studiewerk redeneert vanuit de achteruitkijkspiegel en niet vanuit de toekomst.\n\nEen CBDC kan in verschillende vormen bestaan. De meest logische is de toegang tot de centralebankreserves open te stellen voor alle burgers door ze een digitale bankrekening bij de ECB te geven. Alle betalingen die burgers doen verlopen via dat centrale systeem. Banken kunnen hun betalingssystemen op dat centrale systeem enten en daar digitale diensten op monteren. Alle betalingsinformatie is centraal beschikbaar, waardoor misdaadgeld en zwart geld niet meer via dat banksysteem kan.\n\nStudies van centraal bankiers en overheden hameren ten onrechte op het risico van systemische instabiliteit.\n\nDeze studies van centraal bankiers en overheden hameren ten onrechte op het risico van systemische instabiliteit. Als burgers kosteloos hun geld kunnen overboeken naar hun digitale rekening bij de ECB, is er minder kans op klassieke bank runs waarbij het girale geld wordt vernietigd door opvragingen in contanten. Het giralegeldsysteem wordt daardoor stabieler. Spaarders kunnen hun wantrouwen in een specifieke bank uitspreken, zonder de systemische stabiliteit te bedreigen, door hun geld over te maken naar hun CBDC. Die verhoogde marktdiscipline leidt ertoe dat individuele banken minder risico nemen en dus stabieler zijn.",Geef elke burger een digitale rekening bij de ECB
5efc187b3e8357ae6034a97c,https://www.knack.be/nieuws/belgie/contactonderzoek-regering-creeert-niet-een-maar-vijf-databanken/article-longread-1615907.html,2020-07-01T02:51:07.000Z,"Het cruciale contactonderzoek wordt sinds kort officieel door maar liefst vijf databanken geregeld. N-VA en Groen zijn not amused, de Liga voor Mensenrechten reageert positief.\n\nNiet één, maar vijf. Zoveel databanken zijn er nu officieel nodig om het contactonderzoek in goede banen te leiden. Dat onderzoek, waarbij callcentra in samenwerking met de mutualiteiten contacten van besmette coronapatiënten opsporen, kende geen vliegende start. De software heeft last van kinderziektes. En nu wordt het wettelijke kader grondig herzien.\n\n...\n\nNiet één, maar vijf. Zoveel databanken zijn er nu officieel nodig om het contactonderzoek in goede banen te leiden. Dat onderzoek, waarbij callcentra in samenwerking met de mutualiteiten contacten van besmette coronapatiënten opsporen, kende geen vliegende start. De software heeft last van kinderziektes. En nu wordt het wettelijke kader grondig herzien.Het eerste Koninklijk Besluit (KB), getekend door minister van Volksgezondheid Maggie De Block (Open VLD), verscheen op 4 mei. De Raad van State oordeelde echter dat contactopsporing tot de bevoegdheid van de gemeenschappen behoort. De regering moest haar huiswerk overdoen. Enkel een tijdrovend samenwerkingsakkoord tussen het federale niveau en de gemeenschappen kan soelaas bieden. Omwille van de 'continuïteit van de contactopsporing' werd besloten het originele KB te verlengen tot 15 oktober. Een grote verandering tegenover de originele plannen is de wildgroei aan officiële gegevensdatabanken. Aanvankelijk was er sprake van één databank onder de vleugels van Sciensano. Die blijft bestaan en zal een rist aan gegevens opslaan waaronder de naam, het rijksregisternummer en adres van (vermoedelijk) besmette personen. Om de communautaire moeilijkheden het hoofd te bieden werden er ook nog twee gegevensbanken opgericht waarvan de gemeenschappen de 'verwerkingsverantwoordelijke' zijn. In Vlaanderen gaat het om het Agentschap Zorg en Gezondheid. In de ene databank worden de contactgegevens van (vermoedelijk) besmette personen zo ter beschikking gesteld van de contactonderzoekers. De andere is specifiek bedoeld voor gegevens van 'collectiviteiten'. Denk aan scholen, woonzorgcentra, werkplaatsen of andere plekken waar infecties snel kunnen verspreiden.Volgens Joris Moonens van het Agentschap Zorg en Gezondheid gaat het strikt gezien niet om de oprichting van nieuwe databanken. 'Dit KB beschrijft beter de huidige manier van werken.'Naast die drie operationele databanken regelt de tekst ook een databank voor 'wetenschappelijk en epidemiologisch onderzoek'. Die databank bestaat al langer dan vandaag en zal de persoonsgegevens uit de grote databank pseudonimiseren en opslaan.Hoelang hier de gegevens worden bijgehouden is minder duidelijk. De tekst vermeldt een wet die het weinig bekende Informatieveiligheidscomité het mandaat geeft om de bewaartermijn te bepalen. In een eerder advies had de Gegevensbeschermingsautoriteit, de privacywaakhond, nochtans met aandrang gevraagd om die termijn op voorhand vast te leggen in het wettelijk kader. Ten slotte maakt men ook gewag van een vijfde databank. Die loopt vooruit op de mobiele corona-applicatie, die in september het levenslicht zou moeten zien. De op vrijwillige basis te downloaden app zal gebruikers informeren wanneer zij een risicovol contact hebben gehad met een andere besmette gebruiker. De verveelvoudiging van het aantal databanken doet hier en daar de wenkbrauwen fronsen. Zo ook bij N-VA-Kamerlid Frieda Gijbels. 'De federale regering had gedacht om snel een basis voor een databank te kunnen oprichten, zonder rekening te moeten houden met mogelijke bevoegdheidsoverschrijdingen', zegt ze. 'Deze saga illustreert opnieuw de onwenselijke complexiteit en versnippering van bevoegdheden.' Groen-Kamerlid Jessika Soors trekt eveneens grote ogen. 'Voor wat een prioriteit van het post-lockdown beleid zou zijn, is dit eigenlijk hallucinant. Dat de epidemie momenteel onder controle is, is ondanks de tracing-aanpak, niet dankzij.'Soors ziet nog steeds een te groot risico op een 'sleepnet' voor dataverzameling. Zo vindt ze dat het Informatieveiligheidscomité te veel speelruimte krijgt. 'Het mag zelf vastleggen welke gegevens er bijkomend verzameld kunnen worden binnen bestaande categorieën.' Die categorieën zijn soms erg vaag omschreven, zegt Soors.MensenrechtDe Liga voor Mensenrechten reageert wel positief. De organisatie uitte in een eerder stadium nog felle kritiek op de wettekst. Maar nu lijkt de regering in grote mate tegemoet te zijn gekomen aan die bezwaren. 'Men heeft zijn huiswerk gedaan', zegt voorzitter Kati Verstrepen. 'Er wordt verschillende keren verwezen naar het recht op privacy als een mensenrecht. Er wordt bovendien heel duidelijk afgebakend welke gegevens worden verzameld en voor welke doeleinden.'Toch ziet de Liga nog twee euvels. 'In de databank voor het wetenschappelijk onderzoek kiest men niet voor anonimisering, maar voor pseudonimisering. Daardoor kunnen gegevens in principe nog steeds teruggebracht worden tot een individu. Het is ons niet duidelijk waarom dat zou moeten.' Daarnaast zou er nog werk moeten worden gemaakt van een duidelijk aanspreekpunt waar mensen met klachten of vragen terechtkunnen.","Contactonderzoek: regering creëert niet één, maar vijf databanken"
5efc50b905cc282a199db66a,https://www.tijd.be/r/t/1/id/10236474,2020-07-01T06:31:47.000Z,"'s Lands enige beursgenoteerde infrastructuurfonds telt 12 miljoen euro neer voor een belang in Datacenter United, een Belgische specialist in datacenters.\n\nHet infrastructuurfonds TINC verwerft een meerderheidsbelang in Datacenter United en investeert daarnaast bijkomend om de groeiambities van het bedrijf te ondersteunen. Datacenter United werd in 2011 opgericht en groeide sindsdien naar drie regionale datacentra in de haven van Antwerpen en in Brussel.\n\nDe investering bedraagt 12 miljoen euro. 'TINC blijft inzetten op de diversificatie van zijn portefeuille', zegt CEO Manu Vandenbulcke. 'Een speerpunt is digitale infrastructuur zoals glasvezelnetwerken en datacenters die de ruggengraat van een digitale samenleving vormen.'\n\nDatacenter United heeft later dit jaar een capaciteitsuitbreiding gepland om aan de toenemende vraag te voldoen en vindt in TINC een ideale partner, aldus oprichter en CEO Frits Halsema. Het bedrijf heeft overheden en bedrijven onder zijn klanten en biedt als voordeel dat het data volledig lokaal kan opslaan.\n\nDe Covid-19-gezondheidscrisis illustreert nogmaals het belang van goede en wijd beschikbare digitale infrastructuu Manu Vandenbulcke CEO TINC\n\n'De Covid-19-gezondheidscrisis illustreert nogmaals het belang van goede en wijd beschikbare digitale infrastructuur', zegt Vandenbulcke. TINC, dat bekendstaat als een typische buy-and-holdinvesteerder, is zijn portefeuille al geruime tijd aan het diversifiëren.",TINC stapt in Belgische serverparken
5efc88f54eb6be901f7d4451,https://www.nieuwsblad.be/cnt/dmf20200701_94072767,2020-07-01T11:18:28.000Z,"De zon, miljarden jaren oud en middelpunt van ons sterrenstelsel - én sinds vandaag ook de ster van een prachtige video gemaakt door NASA. Met tien jaar aan beeldmateriaal en in totaal zo’n 425 miljoen foto’s maakte het ruimteagentschap een fascinerende timelapse van een volledige zonnecyclus.\n\nGedurende tien jaar werd er elk uur een foto gemaakt van de zon, die miljoenen foto’s stikten ze uiteindelijk aan elkaar om alle beelden samen te ballen tot één uur. Meer dan 20 miljoen gigabyte aan data werd vergaard door het Solar Dynamics Observatory. Dat zorgde naast deze prachtige beelden ook voor veel nieuwe ontdekkingen over de werking van de zon.\n\nIn de video zijn verschillende grote veranderingen te zien die de zon ondergaat tijdens zijn zonnecyclus, een periode van ongeveer 11 jaar. De noord- en zuidpool van de ster wisselen om en verschillende zonnevlekken duiken op, omdat de magnetische velden van de zon veranderen. Er zijn ook verschillende zonsverduisteringen te zien of de planeet Venus die een toertje rond de zon maakt.\n\nSoms duikt er ook een zwart frame op en dat is de schuld van onze eigen aarde. Het SDO hangt tussen de zon en de aarde en wanneer de aarde tussen de zon en de satelliet voorbij komt, kon er geen foto van de zon gemaakt worden. De satelliet blijft nog tot 2030 op post.\n\nbekijk ook\n\nNog nooit kwam NASA zo dicht bij de zon: verbluffende beelden vrijgegeven\n\nZo zag de uitzonderlijke ringvormige zonsverduistering eruit",Unieke beelden: NASA maakt timelapse van 10 jaar de zon in één uur
5efc88f6dbbdbcf17672c256,https://www.hbvl.be/cnt/dmf20200701_94372957/unieke-beelden-nasa-maakt-timelapse-van-10-jaar-de-zon-in-een-uur,2020-07-01T12:07:33.000Z,"De zon, miljarden jaren oud en middelpunt van ons sterrenstelsel - én sinds vandaag ook de ster van een prachtige video gemaakt door NASA. Met tien jaar aan beeldmateriaal en in totaal zo’n 425 miljoen foto’s maakte het ruimteagentschap een fascinerende timelapse van een volledige zonnecyclus.\n\nGedurende tien jaar werd er elk uur een foto gemaakt van de zon, die miljoenen foto’s stikten ze uiteindelijk aan elkaar om alle beelden samen te ballen tot één uur. Meer dan 20 miljoen gigabyte aan data werd vergaard door het Solar Dynamics Observatory. Dat zorgde naast deze prachtige beelden ook voor veel nieuwe ontdekkingen over de werking van de zon.\n\nIn de video zijn verschillende grote veranderingen te zien die de zon ondergaat tijdens zijn zonnecyclus, een periode van ongeveer 11 jaar. De noord- en zuidpool van de ster wisselen om en verschillende zonnevlekken duiken op, omdat de magnetische velden van de zon veranderen. Er zijn ook verschillende zonsverduisteringen te zien of de planeet Venus die een toertje rond de zon maakt.\n\nSoms duikt er ook een zwart frame op en dat is de schuld van onze eigen aarde. Het SDO hangt tussen de zon en de aarde en wanneer de aarde tussen de zon en de satelliet voorbij komt, kon er geen foto van de zon gemaakt worden. De satelliet blijft nog tot 2030 op post.",Unieke beelden: NASA maakt timelapse van 10 jaar de zon in één uur
5efc88f9a71835b8ba14eb11,https://www.tijd.be/r/t/1/id/10236512,2020-07-01T09:45:20.000Z,"Barco splitst zijn aandeel in zeven en ziet zich daar rijkelijk voor beloond. TINC duikt in data-opslag. Econocom erodeert qua omzet, niet qua winst.\n\nEen regenachtige 1 juli: de start van de zomervakantie en van een gloednieuw beurskwartaal. Eentje met large shoes to fill. Het vorige kwartaal werd tegen ieders verwachting een ijzersterke driemaandse met een kwartaalwinst van 17 procent voor de Bel20 .\n\nDe sterindex breit woensdag meteen een vervolg aan het superkwartaal. De index opende vlak maar zag zijn winst in de voormiddag toenemen naar 0,5 procent tot 3.355 punten, onder meer dankzij een hoopgevend PMI-cijfer uit de industrie in de eurozone.\n\nBel 20\n\nHebt u wel gehoord van de zevensprong? Indien het antwoord nee is, verslikte u zich vanochtend aardig in uw koffie bij de aanblik van de koers van Barco . De Kortrijkse beeldvormingsgroep splitst haar aandeel in zeven, waardoor het van een slotkoers van 157 euro dinsdag naar een koers van 23 euro woensdag trekt. Beleggers krijgen voor hun geld dus zeven keer meer aandelen.\n\nZevensprong - Sesamstraat\n\nDe ingreep, bedoeld om het aandeel meer toegankelijk te maken en om de liquiditeit van de handel in Barco te verhogen, werpt meteen vruchten af. Barco danst zich op de tonen van het toepasselijke kinderliedje ('ze zeggen dat ik niet dansen kan maar ik kan dansen als een edelman') naar de koppositie in de Bel20 met een koerswinst van 5,3 procent naar 23,76 euro.\n\nColruyt neemt een belang van 65 procent in Daltix, een Antwerps databedrijfje dat een platform ontwikkelde voor realtime inzichten in prijzen, promoties, productinformatie en assortiment.\n\nEr werden geen financiële details bekendgemaakt, maar het lijkt een goede fit, zegt het beurshuis Kepler Cheuvreux. Het beurshuis brengt in herinnering dat Colruyt structureel sterk investeert in IT-oplossingen (onder meer elektronische prijsbordjes op de schappen), marketing en data-analyse.\n\nBrede markt\n\nOok Tinc sluit een interessante deal in de datasector. Het enige infrastructuurfonds dat de Brusselse beurs rijk is, neemt een meerderheidsbelang in Datacenter United, een specialist met drie eigen datacenters in de haven van Antwerpen en Brussel. Tinc neemt een meerderheidsbelang in het bedrijf en gaat bijkomend investeren, goed voor een investeringsbedrag van 12 miljoen euro.\n\n'De Covid-19-crisis illustreert meer dan ooit het belang van goede en wijd beschikbare digitale infrastructuur', aldus Tinc-CEO Manu Vandenbulcke. Datacenter United zal onmiddellijk bijdragen aan de winst.\n\n'We vinden dit een interessante transactie die aantoont dat TINC de wil en de daadkracht toont om nieuwe investeringsopportuniteiten te identificeren en te sluiten in uitdagende tijden', zegt analist Joachim Vansanten. 'Ook de verbreding van de portefeuille is positief'.\n\nDe analist hanteert een 'houden'-advies met een koersdoel van 14 euro. Tinc wint 1,94 euro naar 13,14 euro.\n\nEconocom klopte nabeurs overuren en stuurde dinsdagavond niet minder dan vier persberichten uit. Naast de afronding van de verkoop van de afdeling EBC, de invoering van het dubbel stemrecht, en een update over het uitstaande kapitaal, kwam de IT-dienstverlener met een aangepaste vooruitblik voor de eerste jaarhelft.\n\nDie had als boodschap dat de omzet in de eerste jaarhelft onder het peil van de eerste jaarhelft in 2019 zal liggen, maar dat de bedrijfswinst op peil blijft. In de eerste helft van vorig jaar draaide de IT-dienstverlener 1,24 miljard omzet en 39 miljoen euro bedrijfswinst.\n\nOndanks de ongehavende winst trimt KBCS het koersdoel van de IT-dienstverlener van 3,2 naar 2,7 euro bij een ongewijzigd koopadvies. 'Econocom zit in het midden van een omvangrijke herstructurering met de verkoop van een aantal niet-kernactiviteiten. Die oefening kan aanzienlijke waarde vrijmaken. Maar door Covid-19 loopt het proces van desinvesteringen wellicht vertraging op, waardoor we overgaan tot een meer ingetogen koersdoel', zegt analist Thomas Couvreur.\n\nEconocom opende met winst maar wist die niet te behouden en zakt 1,7 procent naar 1,76 euro.\n\nRecticel heeft de dubbele deal die het op 6 april aankondigde met succes afgerond. Pro memorie: het gaat over de verkoop van een belang van 51 procent in zijn afdeling auto-interieurs aan de durfkapitaalgroep Admetos. De resterende participatie kan het Wetterse bedrijf via een optiestructuur vanaf 2024 van de hand doen. Daarnaast verkocht Recticel zijn belang van 50 procent in de joint venture Eurofoam, een maker van soepelschuimen, aan zijn Oostenrijkse partner Greiner.\n\nDe deal brengt 210 miljoen euro op, waardoor Recticel zo goed als schuldenvrij wordt. Recticel, dat in de jongste weken al mooi in het koopmandje lag, sterkt nog eens met 1,5 procent aan naar 8,02 euro.",Euronext Brussel: heb je wel gehoord van de zevensprong?
5efc88fadbbdbcf17672c26b,https://focus.knack.be/entertainment/film/de-race-naar-het-grote-scherm-wie-doet-de-bioscoopkassa-s-weer-rinkelen/article-longread-1605113.html,2020-06-02T21:59:06.000Z,"Dat 2020 ook voor de bioscopen een annus horibilis wordt, staat nu helaas al vast. Maar misschien worden Tenet, Mulan en Wonder Woman wel de vaccins die de coronacrisis nog deze zomer kunnen counteren. Sinds woensdag mogen bioscopen immers de deuren opnieuw openen.\n\nOnderstaande releasedata werden bijgewerkt volgens recente wijzigingen.\n\n...\n\n'Maar wat noem je een terugkeer naar het normale leven?' vraagt Cottard.'Nieuwe films in de bioscoop', antwoordt Tarrou met de glimlach. Dat schreef Albert Camus al in 1947 in zijn pandemische roman De pest. Zoveel decennia later lijkt het ook te gelden voor deze coronatijden, toch voor wie ook maar de mildste symptomen van het cinefiele virus vertoont. Helaas blijven in veel landen de zalen nog altijd dicht en muteren releaselijsten vrijwel dagelijks, waardoor er maar één zekerheid overschiet: dat 2020 sowieso een filmjaar vol onzekerheden wordt. Bovendien stellen zich bij een heropstart, waar ze zich in Nederland, Duitsland, Scandinavië en elders al aan hebben gewaagd, tal van praktische problemen. Welke titels zullen er te zien zijn nu die het zonder klassieke promocampagne moeten stellen? Hoe deel je zalen in als je anderhalve meter afstand van elkaar moet bewaren? Leg je de boel opnieuw stil wanneer het virus een opstoot vertoont? Maar ook: is het wel opportuun om te heropenen en de technische werkloosheid op te heffen nu de zomer aanbreekt, die zeker in Europa niet het sterkste seizoen is? Of desnoods: hoe eet je popcorn met een mondmasker aan? Studio's, distributeurs en exploitanten moeten overwegen hoe ze het best door de crisis navigeren, al is het na maanden streamen en op tablets en tv-toestellen kijken zonneklaar dat cinema een immersief medium is dat op een groot scherm thuishoort. Dat geldt niet alleen voor prijzige spektakelfilms, die het van hun evenementiële karakter moeten hebben, zoals Tenet, Wonder Woman 1984 en Mulan (die nog steeds voor deze zomer gepland staan), het gaat ook op voor auteurscinema, aangezien de zevende kunst zich nu eenmaal niet laat samenvatten tot 60 bij 40 centimeter, of welk formaat je scherm thuis ook moge hebben. Toen begin maart het nieuwe Bond-avontuur No Time to Die, dat op 2 april had moeten uitkomen, naar november verschoven werd, kwam dat nog als een heuse schok. Maar algauw volgde een domino-effect. Veel titels die in 2020 een paar miljard in het laatje hadden moeten brengen zijn inmiddels uitgesteld tot volgend jaar, zoals The Batman, King Richard, Minions 4 en Fast & Furious 9. Bovendien zullen nog andere studioproducten volgen die te groot en te duur zijn om rechtstreeks op video on demand uit te brengen, een verdienmodel dat nog steeds niet op punt staat en waar bioscoopexploitanten zich uiteraard tegen verzetten. Tot nu toe waren het vooral low-budget-, onafhankelijke en familiefilms die het met een home-viewingpremière moesten stellen. Het lijkt logisch dat andere films hetzelfde lot zullen ondergaan, al was het maar omdat er - als de pandemie onder controle blijft - vanaf september een overload aan titels dreigt te ontstaan, niet alleen voor de multiplexen, ook voor de arthouses. Ook heel wat auteursfilms, die minder strikt aan een releasedatum vasthangen, zijn inmiddels uitgesteld of geschrapt, terwijl daar nog een pak titels bij zullen komen die op festivals als Cannes en Venetië in première hadden moeten gaan. Als een tweede lockdown uitblijft, dan zijn certitudes voor een grote bioscooprelease in het najaar de Marvel-film Black Widow (28 oktober), No Time to Die (11 november), Pixars Soul (25 november) en Wes Andersons The French Dispatch (21 oktober). Idem dito voor Denis Villeneuves sf-spektakel Dune (16 december), de Top Gun-sequel Maverick (23 december), Steven Spielbergs versie van West Side Story (18 december) en nog een handvol andere high-profiletitels.Vraag blijft: wie van de grote jongens durft zich op te werpen als proefkonijn voor de heropstart? Zoals het er nu naar uitziet, zal die deze zomer wereldwijd op gang getrokken worden door Tenet, het nieuwe scifi-epos van Christopher Nolan, dat op 17 juli in de States in de zalen moet komen en op 22 juli in België (de releasedata in beide landen werden intussen verplaatst naar 12 augustus, nvdr.). Recent gelanceerde trailers lijken dat scenario te bevestigen en Nolan heeft zich de voorbije weken in de media ook zelf opgeworpen als groot voorvechter van de bioscoopbeleving, al houdt producent Warner, dat de situatie op de voet volgt en zelfs virologen in dienst heeft, een slag onder de arm. Minstens tachtig procent van de bioscopen moet tegen die datum opnieuw open zijn, en als dat niet lukt, wordt de release van het peperdure Tenet - kostenplaatje: 250 miljoen dollar - alsnog naar achteren geschoven, zelfs al is de promocampagne inmiddels al een tijdje aan de gang. In de slipstream van Tenet volgen normaal Disneys Mulan (19 augustus) en Wonder Woman 1984 (12 augustus) van Warner als massamagneten. Hollywoodinsiders voorspellen echter nu al dat de box-officecijfers in het begin zullen tegenvallen en er vooral op langere termijn gekeken moet worden, aangezien de films ook langer op de affiche zullen blijven dan onder normale omstandigheden het geval zou zijn. Bovendien zijn er enkele kleinere spelers die hopen kwieker te zijn en in de gapende leegte die is ontstaan net opportuniteiten ruiken. Eén daarvan is Unhinged, een B-thriller met Russell Crowe in de hoofdrol die normaal een bescheiden bioscooprelease in de States zou krijgen maar hoopt op 31 juli in de Amerikaanse zalen te komen, waar de situatie van staat tot staat verschilt, om zo als allereerste te profiteren van het gebrek aan concurrentie. Werpt good old Russell zich op als de filmgladiator die het zwaard opneemt tegen de coronapandemie? Slaagt regerend blockbusterkoning Christopher Nolan erin de crisis te counteren? Of is het toch wachten tot 007 dit najaar opnieuw zijn smoking aantrekt vooraleer we met zijn allen weer naar de bioscoop trekken? Faites vos jeux.",De race naar het grote scherm: wie doet de bioscoopkassa's weer rinkelen?
5efc88ff9cec7863802b3bb1,http://feeds.nieuwsblad.be/~r/life/culinair/~3/r2qtD_X4Avk/dmf20200701_94072767,2020-07-01T11:18:28.000Z,"De zon, miljarden jaren oud en middelpunt van ons sterrenstelsel - én sinds vandaag ook de ster van een prachtige video gemaakt door NASA. Met tien jaar aan beeldmateriaal en in totaal zo’n 425 miljoen foto’s maakte het ruimteagentschap een fascinerende timelapse van een volledige zonnecyclus.\n\nGedurende tien jaar werd er elk uur een foto gemaakt van de zon, die miljoenen foto’s stikten ze uiteindelijk aan elkaar om alle beelden samen te ballen tot één uur. Meer dan 20 miljoen gigabyte aan data werd vergaard door het Solar Dynamics Observatory. Dat zorgde naast deze prachtige beelden ook voor veel nieuwe ontdekkingen over de werking van de zon.\n\nIn de video zijn verschillende grote veranderingen te zien die de zon ondergaat tijdens zijn zonnecyclus, een periode van ongeveer 11 jaar. De noord- en zuidpool van de ster wisselen om en verschillende zonnevlekken duiken op, omdat de magnetische velden van de zon veranderen. Er zijn ook verschillende zonsverduisteringen te zien of de planeet Venus die een toertje rond de zon maakt.\n\nSoms duikt er ook een zwart frame op en dat is de schuld van onze eigen aarde. Het SDO hangt tussen de zon en de aarde en wanneer de aarde tussen de zon en de satelliet voorbij komt, kon er geen foto van de zon gemaakt worden. De satelliet blijft nog tot 2030 op post.\n\nbekijk ook\n\nNog nooit kwam NASA zo dicht bij de zon: verbluffende beelden vrijgegeven\n\nZo zag de uitzonderlijke ringvormige zonsverduistering eruit",Unieke beelden: NASA maakt timelapse van 10 jaar de zon in één uur
5efcc13cf1d2605a50e188b9,https://www.knack.be/nieuws/wereld/russische-en-amerikaanse-inlichtingendiensten-luisteren-nu-al-de-onderzeese-kabels-af/article-opinion-1615741.html,2020-06-30T19:00:06.000Z,"De 20.000 mijlen onder zee van Jules Verne zijn nog niet in zicht, maar de strijd om de macht krijgt een nieuwe dimensie', schrijft Jonathan Holslag, hoogleraar aan de VUB.\n\nVorige maand werd in alle stilte een symbolische kaap gerond: van een vijfde van alle oceanen is nu de bodem in kaart gebracht. Beetje bij beetje opent zich een nieuwe sfeer waarin de mens zijn intrede doet. Werd de voorbije eeuwen vooral gestreden om de overmacht op het water, dan komt daar nu een nieuwe dimensie bij, namelijk de strijd onder water. Die competitie gaat zoals steeds om welvaart en om veiligheid.\n\n...\n\nVorige maand werd in alle stilte een symbolische kaap gerond: van een vijfde van alle oceanen is nu de bodem in kaart gebracht. Beetje bij beetje opent zich een nieuwe sfeer waarin de mens zijn intrede doet. Werd de voorbije eeuwen vooral gestreden om de overmacht op het water, dan komt daar nu een nieuwe dimensie bij, namelijk de strijd onder water. Die competitie gaat zoals steeds om welvaart en om veiligheid. Een van de belangrijkste drijfveren voor het verkennen van de dieptes van de oceanen betreft de vraag naar kostbare metalen. De groene economie, met haar elektrische auto's en windturbines, leidt tot een enorme behoefte aan grondstoffen zoals kobalt en nikkel. Er wordt gewerkt aan alternatieven voor kobalt, maar de wereldwijde vraag naar het mineraal zal groeien van 100.000 ton vandaag naar 300.000 ton in 2030. Het gebruik van nikkel zal klimmen van pakweg 200.000 ton naar 1,2 miljoen ton. Dat zal de prijzen opnieuw opwaarts stuwen en de ontginning van dergelijke grondstoffen in de dieptes van oceanen lonender maken. China leidt de wedloop om de ontginning van mineralen in de oceanen met vijf grote projecten. Minmetals heeft ongeveer 1,2 miljard dollar veil om de ontginning van oceaanmetaal op gang te trekken. India probeert te volgen met tests tot zes kilometer diep, maar heeft zoals vaak onvoldoende budget. Een aantal Europese bedrijven staat technologisch bijzonder ver, maar zonder een visie op het niveau van de overheid krijgen ze het moeilijk. Europa wil een groene economie, maar beraadt zich onvoldoende over de grondstoffen. Het gaat verder. China en Japan zijn in de diepzee op zoek naar brandbaar ijs. China, Japan en de Verenigde Staten speuren naar mogelijkheden om elektriciteit op te wekken door gebruik te maken van de temperatuurverschillen in de verschillende dieptes van de oceaan. OTEC, heet die aanpak. Vooral de Stille Oceaan heeft een gigantisch potentieel. Ze zou de grootste batterij ter wereld kunnen worden als de technologie ooit op grote schaal wordt toegepast. Het zeeleven in de duistere dieptes trekt de aandacht van farmaceutische en chemische bedrijven. Hun uitzonderlijke vermogen om in duistere, toxische omstandigheden te overleven zou leerzaam kunnen zijn op het vlak van de biotechnologie. In de nieuwe economie neemt het belang van dataverkeer toe. Satellieten en draadloze communicatie kunnen maar een klein deel van het datavolume verwerken. Kabels op de bodem van de oceaan zijn cruciaal. De voorbije decennia hebben Amerikaanse multinationals zoals Google en Facebook geïnvesteerd in nieuwe transoceanische verbindingen. Zij controleren nu ongeveer 11 procent van alle maritieme kabels. Ze rivaliseren vooral met Chinese firma's. De Chinese overheid wil immers onafhankelijk kunnen opereren en steunt bedrijven als Huawei om de digitale zijderoute uit te rollen in de diepe wateren. Europa is technologisch best sterk, maar mist alweer een strategie. Waar informatie wordt doorgespeeld, bestaat er een kans om informatie te ontfutselen. Edward Snowden onthulde hoe de Amerikaanse inlichtingendiensten met kleine onderzeeboten, SCARABs, afluisterapparatuur plaatsten op die onderzeese kabels. De Russen zijn daar ook mee bezig. Hun spionageschip Yantar houdt zich voortdurend op boven onderzeese kabels. In 2019 brak brand uit op een kleine Russische onderzeeboot, de Losharik. De drukhuid van die boot bestaat uit enkele sferen van titanium, zodat hij kilometers diep kan duiken, tot bij de kabels. En dat brengt ons bij het militaire belang van de oceanen. Zij zijn ook een schuilplaats voor onderzeeboten met kernraketten. Traditioneel hebben de Amerikanen hier het overwicht, maar hun aantal nucleaire onderzeeboten slinkt, terwijl Rusland en China hun vloot uitbreiden. Tegen 2030 zullen de VS zo'n 55 nucleaire onderzeeboten in de vaart hebben, Rusland 25, China 40, en Europa - Frankrijk en het Verenigd Koninkrijk - 20. Dat verklaart meteen waarom Washington, Peking en Moskou zwaar inzetten op het vermogen om elkaars onderzeeboten in de diepe oceanen op te sporen. Het Pentagon werkt bijvoorbeeld aan onderzeesatellieten, subulites, die vijandige tuigen kunnen detecteren. In de toekomst zullen er onbemande wapensystemen in de oceanen worden geplaatst, die geactiveerd worden in oorlogstijd. De 20.000 mijlen onder zee van Jules Verne zijn nog niet in zicht, maar de strijd om de macht krijgt een nieuwe dimensie.",'Russische en Amerikaanse inlichtingendiensten luisteren nu al de onderzeese kabels af'
5efcf97a88bd710a5fdebe95,http://feeds.nieuwsblad.be/~r/life/culinair/~3/bY9wfrS5cm4/dmf20200701_94099721,2020-07-01T20:00:04.000Z,"De zon, miljarden jaren oud en middelpunt van ons sterrenstelsel - én sinds vandaag ook de ster van een prachtige video gemaakt door NASA. Met tien jaar aan beeldmateriaal en in totaal zo’n 425 miljoen foto’s maakte het ruimteagentschap een fascinerende timelapse van een volledige zonnecyclus.\n\nGedurende tien jaar werd er elk uur een foto gemaakt van de zon, die miljoenen foto’s stikten ze uiteindelijk aan elkaar om alle beelden samen te ballen tot één uur. Meer dan 20 miljoen gigabytes aan data werden vergaard door het Solar Dynamics Observatory. Dat zorgde naast deze prachtige beelden, ook voor veel nieuwe ontdekkingen over de werking van de zon.\n\nIn de video zijn verschillende grote veranderingen te zien die de zon ondergaat tijdens zijn zonnecyclus, een periode van ongeveer 11 jaar. De noord- en zuidpool van de ster wisselen om en verschillende zonnevlekken duiken op, omdat de magnetische velden van de zon veranderen. Er zijn ook verschillende zonsverduisteringen te zien of de planeet Venus die een toertje rond de zon maakt.\n\nSoms duikt er ook een zwart frame op en dat is de schuld van onze eigen aarde. Het SDO hangt tussen de zon en de aarde en wanneer de aarde tussen de zon en de satelliet voorbij komt, kon er geen foto van de zon gemaakt worden. De satelliet blijft nog tot 2030 op post.\n\nbekijk ook\n\nNog nooit kwam NASA zo dicht bij de zon: verbluffende beelden vrijgegeven\n\nZo zag de uitzonderlijke ringvormige zonsverduistering eruit",Unieke beelden: NASA maakt timelapse van 10 jaar de zon in één uur
5efdda7536bdc0146340d6d3,http://feeds.nieuwsblad.be/~r/nieuws/snelnieuws/~3/ZNCEbmijydw/dmf20200702_94530394,2020-07-02T12:01:19.000Z,"77 procent van de klanten vinden dat een mondmasker dragen verplicht moet zijn bij een bezoek aan de supermarkt. Dat blijkt uit de nieuwe resultaten van de tweewekelijkse coronastudie van de UAntwerpen.\n\nSteeds meer Belgen vinden dat mondmasker verplicht moeten worden in bepaalde situaties. Volgens de Grote Coronastudie van de Universiteit Antwerpen, in samenwerking met UHasselt, KU Leuven en de ULB, zou 77 procent van de klanten willen dat mondmaskers verplicht worden in de supermarkt. 83 procent van het personeel steunt ook deze stelling en vindt dat mondmaskers verplicht moeten worden.\n\nOok in andere winkels zien de Belgen graag meer mondmaskers. 70 procent vindt dat klanten een mondmasker zouden moeten dragen en 76 procent vindt dat het personeel dat moet doen. Dit zijn beide lichte stijgingen ten opzichte van eerdere resultaten. Alleen in de werkcontext is er geen stijging te zien.\n\nOp vakantie bij opa en oma\n\nDe enquête peilde ook naar hoe kinderen de zomervakantie zullen doorbrengen. Volgens de verzamelde data zouden de meeste kinderen tussen 6 en 17 jaar vakantieplannen hebben. 65 procent geeft aan met het gezin op vakantie te zullen gaan. Één op de drie zal deze zomer op sportkamp gaan en één op de vier vertrekt op kamp met de jeugdbeweging.\n\n20 procent van de kinderen en jongeren zullen tijd met hun grootouders doorbrengen en voor kinderen tot 8 jaar gaat dat zelfs over 25 procent.\n\nOp dinsdag 14 juli wordt een nieuwe enquête gepubliceerd die ingevuld kan worden tussen 10 en 22 uur.",77 procent van de Belgen wil dat mondmasker verplicht wordt in de supermarkt
5efdda75b360ce57cb39cbd9,https://www.nieuwsblad.be/cnt/dmf20200702_94530394,2020-07-02T12:01:19.000Z,"77 procent van de klanten vinden dat een mondmasker dragen verplicht moet zijn bij een bezoek aan de supermarkt. Dat blijkt uit de nieuwe resultaten van de tweewekelijkse coronastudie van de UAntwerpen.\n\nSteeds meer Belgen vinden dat mondmasker verplicht moeten worden in bepaalde situaties. Volgens de Grote Coronastudie van de Universiteit Antwerpen, in samenwerking met UHasselt, KU Leuven en de ULB, zou 77 procent van de klanten willen dat mondmaskers verplicht worden in de supermarkt. 83 procent van het personeel steunt ook deze stelling en vindt dat mondmaskers verplicht moeten worden.\n\nOok in andere winkels zien de Belgen graag meer mondmaskers. 70 procent vindt dat klanten een mondmasker zouden moeten dragen en 76 procent vindt dat het personeel dat moet doen. Dit zijn beide lichte stijgingen ten opzichte van eerdere resultaten. Alleen in de werkcontext is er geen stijging te zien.\n\nOp vakantie bij opa en oma\n\nDe enquête peilde ook naar hoe kinderen de zomervakantie zullen doorbrengen. Volgens de verzamelde data zouden de meeste kinderen tussen 6 en 17 jaar vakantieplannen hebben. 65 procent geeft aan met het gezin op vakantie te zullen gaan. Één op de drie zal deze zomer op sportkamp gaan en één op de vier vertrekt op kamp met de jeugdbeweging.\n\n20 procent van de kinderen en jongeren zullen tijd met hun grootouders doorbrengen en voor kinderen tot 8 jaar gaat dat zelfs over 25 procent.\n\nOp dinsdag 14 juli wordt een nieuwe enquête gepubliceerd die ingevuld kan worden tussen 10 en 22 uur.",77 procent van de Belgen wil dat mondmasker verplicht wordt in de supermarkt
5efdda761ccacc2bf3abf2e5,https://www.hbvl.be/cnt/dmf20200702_94595389/77-procent-van-de-belgen-wil-dat-mondmasker-verplicht-wordt-in-de-supermarkt,2020-07-02T12:45:19.000Z,"77 procent van de klanten vinden dat een mondmasker dragen verplicht moet zijn bij een bezoek aan de supermarkt. Dat blijkt uit de nieuwe resultaten van de tweewekelijkse coronastudie van de UAntwerpen.\n\nSteeds meer Belgen vinden dat mondmasker verplicht moeten worden in bepaalde situaties. Volgens de Grote Coronastudie van de Universiteit Antwerpen, in samenwerking met UHasselt, KU Leuven en de ULB, zou 77 procent van de klanten willen dat mondmaskers verplicht worden in de supermarkt. 83 procent van het personeel steunt ook deze stelling en vindt dat mondmaskers verplicht moeten worden.\n\nOok in andere winkels zien de Belgen graag meer mondmaskers. 70 procent vindt dat klanten een mondmasker zouden moeten dragen en 76 procent vindt dat het personeel dat moet doen. Dit zijn beide lichte stijgingen ten opzichte van eerdere resultaten. Alleen in de werkcontext is er geen stijging te zien.\n\nOp vakantie bij opa en oma\n\nDe enquête peilde ook naar hoe kinderen de zomervakantie zullen doorbrengen. Volgens de verzamelde data zouden de meeste kinderen tussen 6 en 17 jaar vakantieplannen hebben. 65 procent geeft aan met het gezin op vakantie te zullen gaan. Één op de drie zal deze zomer op sportkamp gaan en één op de vier vertrekt op kamp met de jeugdbeweging.\n\n20 procent van de kinderen en jongeren zullen tijd met hun grootouders doorbrengen en voor kinderen tot 8 jaar gaat dat zelfs over 25 procent.\n\nOp dinsdag 14 juli wordt een nieuwe enquête gepubliceerd die ingevuld kan worden tussen 10 en 22 uur.",77 procent van de Belgen wil dat mondmasker verplicht wordt in de supermarkt
5efdda7bc68effdcc10a5c3f,https://www.hln.be/in-de-buurt/oudsbergen/nieuwe-website-voor-oudsbergen~a4878502/,2020-07-02T09:15:00.000Z,"economie, business en financiën, politiek, economische sector, CD&V, Communicatie en Participatie, Hanne Schrooten, Mijn Burgerprofiel, Oudsbergen, UiTdatabank",Nieuwe website voor Oudsbergen
5efe12bb590ecd8e739cf424,https://www.standaard.be/cnt/dmf20200702_94767621,2020-07-02T13:13:53.000Z,"De druktebarometer van de kust is al 300.000 keer aangeklikt. Dat meldt het provinciebedrijf Westtoer, dat de barometer heeft ontwikkeld. De kustgemeenten verwachten zaterdag en zondag een ‘donkergroen’ weekend.\n\nHet provinciebedrijf Westtoer en de tien kustgemeenten leveren deze zomer uitgebreide informatie om een vakantie aan de kust te plannen. Op de website www.dekust.be staat allerhande informatie over de kustgemeenten om een veilige vakantie te plannen aan zee.\n\nZo is er ook een actuele druktebarometer die aangeeft hoe druk het is op verschillende plaatsen aan zee. Sinds 26 juni is de barometer al 300.000 keer aangeklikt. Een kleurencode geeft de drukte aan. Elke zone krijg een kleur van donkergroen tot oranje, afhankelijk van de drukte. Het geheel wordt onderverdeeld in vier categorieën: rustig (donkergroen), gezellig (groen), druk (geel) en zeer druk (oranje).\n\nDe link naar de druktebarometer is ook terug te vinden op de website van de NMBS. Als blijkt dat de kust te vol zou zijn, kan de NMBS tot drie dagen op voorhand extra treinen naar de kust schrappen.\n\nDe kust verwacht op zaterdag 4 en zondag 5 juli een ‘donkergroen’ weekend. De kleuren ‘donkergroen’ en ‘groen’ op de druktebarometer betekenen dat er voldoende plaats is aan zee. Naast de weersvoorspellingen gebruikt Westtoer mobiele telefoondata die permanent de situatie in elke badplaats in kaart brengen.",Druktebarometer van de kust is al 300.000 keer aangeklikt
5efe12bb2aac49aace0e5add,https://www.tijd.be/r/t/1/id/10236514,2020-07-02T16:00:01.000Z,"Invibes, een Belgisch-Frans bedrijf dat reclame plaatst in onlinenieuws, praat met enkele uitgevers in de Benelux over samenwerking.\n\nGoogle, Facebook en andere digitale reuzen mogen dan heer en meester zijn op de onlinereclamemarkt, dat betekent niet dat er geen alternatieven zijn. Een ervan, het Frans-Belgische bedrijf Invibes, maakt zich klaar om ook in ons land een stuk van de reclamekoek naar zich te trekken.\n\nHet bedrijf opent een kantoor in Antwerpen en wil ook vestigingen in Brussel en Amsterdam. De Vlaming Tim Vergouts, die overkomt van Mood Media, wordt commercieel directeur voor de Benelux.\n\nDe roots van Invibes, dat een beursnotering heeft in Parijs, liggen niet in Silicon Valley of Londen, maar in Wetteren. De wegen van de twee oprichters, de Fransman Nicolas Pollet (CEO) en de Belg Kris Vlaemynck (financieel directeur), kruisten elkaar zo’n tien jaar geleden toen ze aan de slag waren bij de fotogroep Spector, het huidige Smartphoto. Allebei hadden ze rond het jaar 2000 hun eigen internetbedrijfje opgericht en droomden ze ervan opnieuw iets te beginnen.\n\nDe roots van Invibes liggen niet in Silicon Valley of Londen, maar in Wetteren.\n\nHet duo kwam op het idee de efficiëntie en de schaal van het Google-platform te combineren met de vraag naar meer kwalitatieve en relevante onlineadvertenties. Invibes ging zich specialiseren in een specifiek format: reclameboodschappen die midden in journalistieke artikels worden geplaatst, vergelijkbaar met de manier waarop Facebook advertenties in zijn nieuwsfeed integreert.\n\nStevige groei ondanks coronacrisis Invibes is in omvang uiteraard niet te vergelijken met Google of Facebook, maar kent als nichespeler wel een stevige groei. Vorig jaar klokte het bedrijf af op 9,7 miljoen euro omzet, tegen 6,1 miljoen in 2018. Netto was er 591.000 euro winst. 'Het is een bewuste keuze om zo sterk mogelijk te groeien en er tegelijk voor te zorgen dat we niet in het rood gaan', zegt Pollet. Ook in het eerste kwartaal boekte het bedrijf, ondanks de beginnende coronacrisis, nog 41 procent groei. Invibes Advertising trok in juli 2016 naar Euronext Parijs tegen 5 euro per aandeel en bleef sindsdien in een band tussen 4 en 7 euro hangen. Recent bereikte het een recordkoers van 7,5 euro.\n\n‘Intussen is dat al vrij gewoon, maar in het begin moesten we uitgevers ervan overtuigen’, zegt Pollet. ‘We legden hen uit dat in-feedadvertenties vergelijkbaar zijn met de ervaring in print. Ze zijn heel goed zichtbaar, maar de lezer kan ze perfect overslaan. Net zoals wanneer je een papieren krant of tijdschrift leest.’\n\nInvibes ontwikkelde een eigen platform dat een vijftigtal advertentievormen aanbiedt, en een algoritme dat tientallen criteria gebruikt om te beslissen of en aan wie een advertentie getoond wordt. ‘Daar zit een zekere semantische analyse bij van het artikel rond de advertentie, en eventueel persoonlijke data van de gebruiker als die zijn toestemming heeft gegeven.’\n\nInvibes is ook volop bezig met de integratie van AI-componenten in zijn algoritme. Daarvoor nam het vorig jaar een belang van 50 procent in de Gentse AI-ontwikkelaar ML2Grow, het bedrijfje waar voormalig N-VA-parlementslid Peter Dedecker aan de slag is.\n\nWe plaatsen geen advertenties op sites die nepnieuws verspreiden. Nicolas Pollet Medeoprichter Invibes\n\n‘Adverteerders betalen meer dan als ze gebruikmaken van programmatic advertising (grote platformen die advertenties automatisch doorplaatsen naar honderden websites, red.)’, geeft Pollet toe. ‘Daar staat tegenover dat de advertentie alleen in kwaliteitsmedia verschijnt, en niet op een website die nepnieuws verspreidt. Bovendien worden onze advertenties door veel meer mensen effectief gezien.’\n\nInvibes is al actief op de grootste Europese markten zoals Frankrijk en Duitsland, waar het onder meer de grote uitgevers Bertelsmann en Axel Springer als klant heeft. Nu komt de Benelux aan de beurt. De timing zit goed. De reclamemarkt trekt volop aan na een crash tijdens de coronalockdown.",Frans-Belgisch reclameplatform komt knabbelen aan Google
5efe12bb2aac49aace0e5ade,https://www.tijd.be/r/t/1/id/10236874,2020-07-02T15:57:01.000Z,"Het Leuvense dataleerplatform Datacamp neemt juridische stappen tegen een rivaal. Die voert volgens het bedrijf een lastercampagne rond een incident uit 2017, waarbij de oud-CEO 'ongevraagd fysiek contact' had met een werknemer.\n\nHet Leuvense groeibedrijf Datacamp, dat online aan 6,3 miljoen mensen lessen in datawetenschappen aanbiedt, krijgt een incident binnen het bedrijf uit oktober 2017 maar niet van zich afgeschud. Toenmalig CEO Jonathan Cornelissen danste toen op café 'ongepast' met een werknemer en maakte 'ongevraagd fysiek contact'. Hij zette daarvoor in april vorig jaar al een stap opzij, maar daarmee is de kous niet af, blijkt nu.\n\nHet bedrijf kondigt nu aan juridische stappen te ondernemen tegen RStudio, dat opensourcesoftware aanbiedt voor de programmeertaal R. Datacamp biedt lessen aan over die taal. RStudio voert een lastercampagne over de afhandeling van het incident, stelt de nieuwe CEO Martijn Theuwissen. 'RStudio verwijst naar artikels waarvan bewezen is dat ze fout zijn. Het houdt ook geen rekening met de resultaten van een onafhankelijk onderzoek, hoewel we het daar meermaals attent op maakten.' Datacamp neemt het Amerikaanse Clark Locke onder de arm, een bureau dat zich specifiek richt op zaken rond smaad.\n\nDatacamp stoort zich er vooral aan dat RStudio actief een artikel van de nieuwssite Buzzfeed uit mei vorig jaar zou verspreiden. Dat artikel kopte toen: 'Een start-up die vele miljoenen dollar waard is, verborg een incident rond seksuele intimidatie door de CEO tot een community van buitenstaanders het naar buiten bracht.' Theuwissen claimt dat het artikel de feiten fout voorstelt 'en dat iedereen dat kan verifiëren door het onafhankelijke onderzoek dat we in 2019 bestelden te lezen'.\n\nRStudio verwijst naar artikels waarvan bewezen is dat ze fout zijn. Martijn Theuwissen CEO Datacamp\n\nHet bewuste onderzoek hield de reactie van het bedrijf in de maanden na het incident en de algemene bedrijfscultuur tegen het licht. Het was in handen van een oud-medewerker van het ministerie van Justitie onder het presidentschap van Barack Obama. De resultaten waren niet bepaald vernietigend voor Datacamp of Cornelissen. Cornelissen zou zich meteen geëxcuseerd hebben nadat de werknemer het voorval had aangekaart en het bedrijf stelde toen al zelf een onderzoek in, 'met bijna dezelfde conclusies' als het latere onafhankelijke onderzoek.\n\nOok de stappen die het bedrijf ondernam - zoals persoonlijke coaching en managementtraining voor Cornelissen - kregen de goedkeuring van de onderzoekers. 'Al kon het wel meer doen.' Het bedrijf mispakte zich ook aan de communicatie, was de opmerking. Tussen oktober 2017 en april 2019 bleef het incident binnenskamers. Het was vooral na druk van instructeurs, die lessen rond data op het platform aanbieden, dat Datacamp naar buiten kwam. 'Het bedrijf hield te weinig rekening met zijn instructeurs, wat mogelijk beïnvloedde hoe de reactie van het bedrijf ontvangen is.'\n\n30 miljoen durfkapitaal Het Leuvense bedrijf haalde in totaal al meer dan 30 miljoen dollar aan durfkapitaal op.\n\nRStudio en Datacamp zijn geen onbekenden voor elkaar. Voor het incident naar buiten kwam, linkte RStudio nog vanuit zijn online softwareomgeving naar het platform van Datacamp. Instructeurs boden ook cursussen aan over RStudio-tools op het platform van Datacamp. Meteen nadat het incident in de aandacht kwam, knipte RStudio, net als een aantal andere organisaties die zich inzetten voor een beter begrip van data, de banden met Datacamp door.",#metoo-schandaal achtervolgt Leuvense groeikampioen
5efe12bcaa3516d836a8b2fe,https://www.knack.be/nieuws/belgie/nieuwe-beheersovereenkomst-houdt-vrt-streng-in-het-gareel-zonder-perspectief-op-groei/article-opinion-1616391.html,2020-07-02T13:30:07.000Z,"'Wie wordt beter van de nieuwe beheersovereenkomst met de VRT?' vraagt Vlaams parlementslid Katia Segers (SP.A) zich af.\n\nTijdens de lange weken van de lockdown is gebleken hoe belangrijk media zijn in ons leven. Velen leefde haast in de media. Onze nieuwshonger was niet te stillen, de kijk- en leescijfers voor het nieuws waren nooit gezien, we keken massaal televisiereeksen, films, en ontspanningsprogramma's, en we luisterden naar muziek.\n\nOnze mediabedrijven haalden het beste in zich naar boven: kranten zetten cruciale informatie niet achter de betaalmuur, de televisiezenders haalden hun creativiteit boven om ons te verstrooien met 'corona-proof' programma's. Vooral de VRT haalde, ondanks de door de Vlaamse regering opgelegde besparingen, alles uit de kast om ons van kwalitatief nieuws en duiding te voorzien, ons te entertainen, ons gerust te stellen, bijeen te brengen, een sterk educatief aanbod te voorzien. De VRT deed het allemaal. Met glans.\n\nNieuwe beheersovereenkomst houdt VRT streng in het gareel, zonder perspectief op groei.\n\nWat de VRT gedaan heeft en doet in Corona-tijden is geen voetnoot in de geschiedenis van onze publieke omroep. In deze ongeziene crisis is gebleken hoe essentieel een sterke openbare omroep is voor onze samenleving, voor onze democratie. Een sterke openbare omroep is aanjager, motor voor een pluralistisch medialandschap, voor de volledige media-industrie. Een sterke openbare omroep is een investeringsfonds voor de samenleving. Onderzoek toont ten overvloede een positieve correlatie tussen een sterke openbare omroep en een sterke democratie-index.\n\nIn aanloop naar de nieuwe beheersovereenkomst met de VRT debatteerden we in het Vlaams Parlement de afgelopen maanden over hoe we het Vlaamse media-ecosysteem gezond willen houden in een supersnel veranderende, steeds complexere context van een geconnecteerde en geconcentreerde mediamarkt, die internationaliseert en consolideert binnen een radicaal nieuw, data-gedreven paradigma. Vooral bogen we ons over de vraag wat de rol is van de publieke omroep hierbinnen.\n\nNu klopt het Vlaams parlement af wat verwacht wordt van de VRT de komende vijf jaar. De resoluties zowel van meerderheid en oppositie leggen de verwachtingen bijzonder hoog. De VRT moet op alle vlakken de lat het hoogst blijven leggen, voortrekker blijven op alle maatschappelijke terreinen, aanjager zijn van innovatie en marktversterking. Daarover is iedereen het eens.\n\nDat de Vlaamse regering tegelijk nog meer opdrachten geeft aan de VRT, haar nog meer beperkingen oplegt, nog meer controle invoert in een kader van nog meer besparingen, dat zijn keuzes die de VRT niet zullen versterken, maar integendeel dreigen te verzwakken. De VRT zal met de nieuwe beheersovereenkomst streng in het gareel worden gehouden, zonder perspectief op groeimogelijkheden.\n\nDe afgelopen jaren werd zwaar bespaard op de VRT. Tussen 2014 en 2018 daalde de kostprijs van de VRT per Vlaming 9% (vandaag 3,42 euro per maand). Inzake kostprijs situeert de VRT zich met een aandeel van 0,16% van de GDP in de middenmoot van de Europese publieke omroepen, inzake de verhouding prijs/kwaliteit bij de absolute top. In een Europees perspectief behoort de VRT tot de beste leerlingen van de klas. Die beste leerling van de klas zal nu aan de ene kant zowel meer in zijn mandje krijgen én in zijn ontwikkelingskansen beknot worden en aan de andere kant strenger gecontroleerd worden.\n\nBovenop de lange waslijst van - terechte - opdrachten inzake maatschappelijke verantwoordelijkheid, informatie, cultuur en sport, educatie, marktversterking, innovatie, diversiteit,... moet de VRT het voortouw nemen in een sterkere ontwikkeling en promotie van de Vlaamse identiteit o.a. via de Vlaamse Canon, een platform ontwikkelen voor digitale reclame-inkomsten, voortrekker zijn in de ontwikkeling van een cross-mediaal meetsysteem en een Vlaamse Netflix, de coördinatie op zich nemen van het mediawijsheidbeleid, enz.\n\nWaar voor alle uitdagingen zeker en vast een rol is weggelegd voor de VRT, is het mij niet duidelijk wat de VRT nog meer moet doen inzake de promotie van de Vlaamse identiteit. Reeds sinds haar ontstaan in 1930 heeft de publieke omroep de Vlaamse identiteit en cultuur en taal vorm gegeven. Zonder de publieke omroep had Vlaanderen nooit zover gestaan. Hoeveel Vlaamser moet het worden? En hoe is dit te verenigen met de opdracht om de diversiteit te weerspiegelen? Moet de VRT louter het instrument van het Vlaams-nationalisme worden?\n\nTegelijk wordt de handelingsmarge van de VRT beknot. VRT mag niet langer meebieden op (internationale) sportwedstrijden en interessante schermgezichten aantrekken, terughoudend zijn op de reclamemarkt en op zelfpromotie, geen nieuwe digitale diensten aanbieden zonder logge en tijdrovende procedure te doorlopen,... Behalve dat er goed geluisterd werd naar de bezorgdheden van private mediabedrijven, is de rationale achter het verder knippen van de vleugels van de VRT, compleet onduidelijk. Het lijkt mij duidelijk dat Medialaan liefst de concurrentie met een sterke VRT niet wil aangaan. Het is te betreuren dat de minister meer oor heeft voor de private zenders dan voor het Vlaamse publiek.\n\nBovendien spreekt uit de resolutie van de meerderheid wantrouwen ten opzichte van de VRT. Er komt nog meer controle bovenop die door VRM, interne audits, Audit Vlaanderen, de Regeringscommissaris, Raad van Bestuur, de Vlaamse Regering, het Vlaams Parlement en Inspectie van Financiën. Voortaan komen er extra controlemechnanismen op de kwaliteit en onafhankelijkheid van het nieuws, op de contracten, op nieuwe digitale diensten, op maatschappelijke impact... Bij zoveel bijkomende controle vraag ik mij af: wat is het probleem? Vanwaar dit wantrouwen?\n\nDe vraag is dus finaal: wie zal hier beter van worden? De Vlaming al helemaal niet, vrees ik. Zeker gezien de VRT wordt gevraagd 'haar content zo ruim mogelijk beschikbaar te stellen tegen marktconforme prijzen', blijft de vrees zitten de VRT-programma's achter de betaalmuur van een Vlaamse Netflix of buitenlandse streamingdiensten zullen verdwijnen. Essentieel is dat de VRT content op al haar platformen ten allen tijde voor alle Vlamingen vrij beschikbaar blijft.\n\nOok de Vlaamse media-industrie zal niet beter worden van een VRT met verder geknipte vleugels. Enkel een sterke, performante, dynamische publieke omroep garandeert een sterk Vlaams media-ecosysteem. Dat hebben we vandaag.\n\nLaten we daar fier op zijn en laat ons dat zo houden.\n\nTijdens de lange weken van de lockdown is gebleken hoe belangrijk media zijn in ons leven. Velen leefde haast in de media. Onze nieuwshonger was niet te stillen, de kijk- en leescijfers voor het nieuws waren nooit gezien, we keken massaal televisiereeksen, films, en ontspanningsprogramma's, en we luisterden naar muziek. Onze mediabedrijven haalden het beste in zich naar boven: kranten zetten cruciale informatie niet achter de betaalmuur, de televisiezenders haalden hun creativiteit boven om ons te verstrooien met 'corona-proof' programma's. Vooral de VRT haalde, ondanks de door de Vlaamse regering opgelegde besparingen, alles uit de kast om ons van kwalitatief nieuws en duiding te voorzien, ons te entertainen, ons gerust te stellen, bijeen te brengen, een sterk educatief aanbod te voorzien. De VRT deed het allemaal. Met glans. Wat de VRT gedaan heeft en doet in Corona-tijden is geen voetnoot in de geschiedenis van onze publieke omroep. In deze ongeziene crisis is gebleken hoe essentieel een sterke openbare omroep is voor onze samenleving, voor onze democratie. Een sterke openbare omroep is aanjager, motor voor een pluralistisch medialandschap, voor de volledige media-industrie. Een sterke openbare omroep is een investeringsfonds voor de samenleving. Onderzoek toont ten overvloede een positieve correlatie tussen een sterke openbare omroep en een sterke democratie-index. In aanloop naar de nieuwe beheersovereenkomst met de VRT debatteerden we in het Vlaams Parlement de afgelopen maanden over hoe we het Vlaamse media-ecosysteem gezond willen houden in een supersnel veranderende, steeds complexere context van een geconnecteerde en geconcentreerde mediamarkt, die internationaliseert en consolideert binnen een radicaal nieuw, data-gedreven paradigma. Vooral bogen we ons over de vraag wat de rol is van de publieke omroep hierbinnen. Nu klopt het Vlaams parlement af wat verwacht wordt van de VRT de komende vijf jaar. De resoluties zowel van meerderheid en oppositie leggen de verwachtingen bijzonder hoog. De VRT moet op alle vlakken de lat het hoogst blijven leggen, voortrekker blijven op alle maatschappelijke terreinen, aanjager zijn van innovatie en marktversterking. Daarover is iedereen het eens. Dat de Vlaamse regering tegelijk nog meer opdrachten geeft aan de VRT, haar nog meer beperkingen oplegt, nog meer controle invoert in een kader van nog meer besparingen, dat zijn keuzes die de VRT niet zullen versterken, maar integendeel dreigen te verzwakken. De VRT zal met de nieuwe beheersovereenkomst streng in het gareel worden gehouden, zonder perspectief op groeimogelijkheden. De afgelopen jaren werd zwaar bespaard op de VRT. Tussen 2014 en 2018 daalde de kostprijs van de VRT per Vlaming 9% (vandaag 3,42 euro per maand). Inzake kostprijs situeert de VRT zich met een aandeel van 0,16% van de GDP in de middenmoot van de Europese publieke omroepen, inzake de verhouding prijs/kwaliteit bij de absolute top. In een Europees perspectief behoort de VRT tot de beste leerlingen van de klas. Die beste leerling van de klas zal nu aan de ene kant zowel meer in zijn mandje krijgen én in zijn ontwikkelingskansen beknot worden en aan de andere kant strenger gecontroleerd worden. Bovenop de lange waslijst van - terechte - opdrachten inzake maatschappelijke verantwoordelijkheid, informatie, cultuur en sport, educatie, marktversterking, innovatie, diversiteit,... moet de VRT het voortouw nemen in een sterkere ontwikkeling en promotie van de Vlaamse identiteit o.a. via de Vlaamse Canon, een platform ontwikkelen voor digitale reclame-inkomsten, voortrekker zijn in de ontwikkeling van een cross-mediaal meetsysteem en een Vlaamse Netflix, de coördinatie op zich nemen van het mediawijsheidbeleid, enz. Waar voor alle uitdagingen zeker en vast een rol is weggelegd voor de VRT, is het mij niet duidelijk wat de VRT nog meer moet doen inzake de promotie van de Vlaamse identiteit. Reeds sinds haar ontstaan in 1930 heeft de publieke omroep de Vlaamse identiteit en cultuur en taal vorm gegeven. Zonder de publieke omroep had Vlaanderen nooit zover gestaan. Hoeveel Vlaamser moet het worden? En hoe is dit te verenigen met de opdracht om de diversiteit te weerspiegelen? Moet de VRT louter het instrument van het Vlaams-nationalisme worden?Tegelijk wordt de handelingsmarge van de VRT beknot. VRT mag niet langer meebieden op (internationale) sportwedstrijden en interessante schermgezichten aantrekken, terughoudend zijn op de reclamemarkt en op zelfpromotie, geen nieuwe digitale diensten aanbieden zonder logge en tijdrovende procedure te doorlopen,... Behalve dat er goed geluisterd werd naar de bezorgdheden van private mediabedrijven, is de rationale achter het verder knippen van de vleugels van de VRT, compleet onduidelijk. Het lijkt mij duidelijk dat Medialaan liefst de concurrentie met een sterke VRT niet wil aangaan. Het is te betreuren dat de minister meer oor heeft voor de private zenders dan voor het Vlaamse publiek. Bovendien spreekt uit de resolutie van de meerderheid wantrouwen ten opzichte van de VRT. Er komt nog meer controle bovenop die door VRM, interne audits, Audit Vlaanderen, de Regeringscommissaris, Raad van Bestuur, de Vlaamse Regering, het Vlaams Parlement en Inspectie van Financiën. Voortaan komen er extra controlemechnanismen op de kwaliteit en onafhankelijkheid van het nieuws, op de contracten, op nieuwe digitale diensten, op maatschappelijke impact... Bij zoveel bijkomende controle vraag ik mij af: wat is het probleem? Vanwaar dit wantrouwen? De vraag is dus finaal: wie zal hier beter van worden? De Vlaming al helemaal niet, vrees ik. Zeker gezien de VRT wordt gevraagd 'haar content zo ruim mogelijk beschikbaar te stellen tegen marktconforme prijzen', blijft de vrees zitten de VRT-programma's achter de betaalmuur van een Vlaamse Netflix of buitenlandse streamingdiensten zullen verdwijnen. Essentieel is dat de VRT content op al haar platformen ten allen tijde voor alle Vlamingen vrij beschikbaar blijft. Ook de Vlaamse media-industrie zal niet beter worden van een VRT met verder geknipte vleugels. Enkel een sterke, performante, dynamische publieke omroep garandeert een sterk Vlaams media-ecosysteem. Dat hebben we vandaag. Laten we daar fier op zijn en laat ons dat zo houden.","'Nieuwe beheersovereenkomst houdt VRT streng in het gareel, zonder perspectief op groei'"
5efebb79a30015b051bfe9f5,https://www.nieuwsblad.be/cnt/dmf20200702_97919485,2020-07-03T01:00:00.000Z,"Het is nog niet duidelijk waar Remco Evenepoel op 3 oktober moet starten in de Giro d’Italia. Na Boedapest lijkt nu ook Palermo op de schop te gaan waar een tijdrit van 12,9 kilometer was uitgetekend.\n\nVolgens het regiobestuur van Sicilië is de hoofdstad van het eiland kansloos geworden. En is dat al doorgenomen met Girobaas Mauro Vegni. Wat is er dan exact gebeurd? Wel, de burgemeester van Palermo had woensdagnamiddag in een officieel communiqué aangekondigd dat zijn stad La Grande Partenza zou houden, maar had vergeten de regio Sicilië te bedanken die voor de nodige euro’s zorgt om het zaakje georganiseerd te krijgen. Gevolg: de Siciliaanse beleidsmensen zijn in hun eer gekrenkt. “De Giro start er niet”, stelde raadslid Manlio Messina - die uit Catania is - onomwonden. “Ik kan je wel zeggen dat de tweede etappe begint in Monreale en door Palermo trekt. Dat wel.” Het is nu wachten op de officiële voorstelling van RCS van het nieuwe tracé van de Giro dat verschoven is naar midden juli. Zo blijft het maar rommelen rond de Ronde van Italië die eerst elfendertig keer met de data wou schuiven. Dat is de enige constante in het verhaal. (hc)",Waar zal de Ronde van Italië starten? Ineens pakt Palermo naast de start van de Giro
5efebb79a30015b051bfe9f8,https://www.nieuwsblad.be/cnt/dmf20200702_97937901,2020-07-03T01:00:00.000Z,"De Wereldbeker veldrijden is sinds woensdag bekend, maar voor de volledige kalender van het cyclocrossseizoen is nog wachten tot het einde van volgende week.\n\nVoor de Wereldbekerproeven – te starten op 1 november met de Druivencross in Overijse – zijn alle problemen met een overlappende volgepropte wegkalender weggewerkt. Voor de Superprestigeproeven (het andere regelmatigheidscriterium van Flanders Classics) doet er zich een ‘probleempje’ voor met Gieten, de Nederlandse proef die de opener is. Op 11 oktober is er ook Gent-Wevelgem. “Maar dat lossen we wel op”, zegt de ceo van Flanders Classics, Thomas Van Den Spiegel. “De organisator in Gieten, de crossers en de ploegen zijn bereid flexibel met de starturen om te springen om zo maximale visibiliteit te krijgen op tv. Ondanks Gent-Wevelgem in Flanders Fields, waar we voor de mannen en vrouwen hetzelfde nastreven.”\n\nManaging director bij Golazo, Christophe Impens, vraagt nog een week geduld. “We zijn voor alle niet Wereldbekercrossen de puzzel aan het leggen. In vergelijking met de originele kalender zijn er wel wat verschuivingen, maar zowel de UCI, BWB, Flanders Classics als wij willen in één ruk de nieuwe data voor heel het seizoen geven. Sommige crossen veranderen van maand, in functie van een regelmatigheidscriterium en/of in overleg met organisator, de gemeenten en de locatie.” Dat is bijvoorbeeld het geval met de cross op de campus van de VUB die nu in volle examenperiode kwam te liggen, maar die verplaatst is. (hc)","Nog even geduld: superprestige Gieten ‘botst’ met Gent-Wevelgem, wachten op volledige veldritkalender volgende week"
5eff2bf230589cda521bb6f7,http://feeds.nieuwsblad.be/~r/life/culinair/~3/PhLuwNzFjeQ/dmf20200703_93488198,2020-07-03T09:40:54.000Z,"Intussen is het geen verrassing meer: ook Niels Destadsbader stelt zijn concertenreeks in het Sportpaleis dit najaar uit naar 2021.\n\nHet zat eraan te komen, maar nu hakt Niels Destadsbader (31) de knoop door. Dit najaar doet de zanger het Antwerpse Sportpaleis niet aan voor een concertenreeks. “ Ons publiek verdient de allerbeste show die we kunnen neerzetten”, klinkt het. “Maar dat is helaas momenteel niet mogelijk.” Net zoals veel artiesten verplaatst Destadsbader zijn optredens al naar 2021, omwille van het coronavirus.\n\nDe concerten zouden plaatsvinden op 16, 17, 18 en 28 & 29 november. De nieuwe data zijn 8, 9, 10 en 27 & 28 oktober 2021. Reeds aangekochte tickets blijven geldig, ticketkopers worden persoonlijk gecontacteerd. Wie zo lang niet kan wachten om Destadsbader aan het werk te zien, kan terecht in de zomerbar van Rock Werchter, waar hij volgende week optreedt.\n\nMeer info over de nieuwe Sportpaleisconcerten via livenation.be","Niels Destadsbader stelt concerten in Sportpaleis uit: “Publiek verdient allerbeste show, maar dat is helaas niet mogelijk”"
5eff2bf930589cda521bb71b,http://feeds.nieuwsblad.be/~r/nieuwsblad/sport/autosport/~3/phNwTmnLk-w/dmf20200703_94176932,2020-07-03T10:30:00.000Z,"Mercedes heeft zich tijdens de eerste oefensessie voor de GP van Oostenrijk meteen serieus laten zien door met beide wagens bovenaan te eindigen. Ferrari lijkt voorlopig verstoppertje te spelen.\n\nWe have all been waiting for this a very long time! ??#F1 is back! ????#AustrianGP FP1 is underway! pic.twitter.com/81aFeyILEQ — Scuderia AlphaTauri (@AlphaTauriF1) July 3, 2020\n\nNadat maar liefst tien races geannuleerd of uitgesteld werden was het vanochtend om 11u eindelijk zover: het licht aan het einde van de pitlane van de Red Bull Ring ging op groen het F1-seizoen 2020 kon eindelijk van start gaan.\n\nDe Formule 1 maakt zich op voor twee races op rij op de Red Bull Ring en na maandenlang door het coronavirus te hebben stilgelegen vlogen de teams er dan ook meteen in om zoveel mogelijk data over hun ondertussen aangepaste F1-bolides te verzamelen.\n\nThere’s a bit of colour on the track and it’s not just the rainbow liveries: we also have the intermediate tyres out for the first time in 2020. pic.twitter.com/ReVFNjM6n1 — Pirelli Motorsport (@pirellisport) July 3, 2020\n\nNet als de overige F1-races die tot dusver gekend zijn zal ook de GP van Oostenrijk zonder publiek worden verreden en dat levert idyllische beelden van lege tribunes met in de achtergrond de Oostenrijkse bergen.\n\n?? The hills are alive, with the sound... ?? You know the rest ??\n\n\n\nWe're back! ?? #AustrianGP #ChargeOn pic.twitter.com/lAaWWwprA7 — Aston Martin Red Bull Racing (@redbullracing) July 3, 2020\n\nHet draait hem echter vooral rond de actie op de baan en daarbij kregen we het vertrouwde beeld van vorig jaar. Mercedes bovenaan met beide wagens waarbij Lewis Hamilton de snelste tijd reed, voor teamgenoot Valtteri Bottas en Max Verstappen op de derde plaats.\n\nFerrari lijkt vooralsnog verstoppertje te spelen want Charles Leclerc was als beste van de beide Ferrari's pas terug te vinden op de tiende plaats.\n\n1. L. Hamilton Mercedes 01:04.816 42\n\n2. V. Bottas Mercedes 01:05.172 38\n\n3. M. Verstappen Red Bull 01:05.418 37\n\n4. C. Sainz Jr. McLaren 01:05.431 41\n\n5. S. Pérez Racing Point 01:05.512 34\n\n6. L. Norris McLaren 01:05.621 42\n\n7. A. Albon Red Bull 01:05.701 29\n\n8. D. Ricciardo Renault 01:05.860 29\n\n9. K. Magnussen Haas 01:05.907 27\n\n10. C. Leclerc Ferrari 01:05.924 31\n\n11. L. Stroll Racing Point 01:06.074 35\n\n12. S. Vettel Ferrari 01:06.077 32\n\n13. E. Ocon Renault 01:06.270 22\n\n14. A. Giovinazzi Alfa Romeo 01:06.360 24\n\n15. K. Räikkönen Alfa Romeo 01:06.365 28\n\n16. P. Gasly AlphaTauri 01:06.404 25\n\n17. G. Russell Williams 01:06.495 27\n\n18. N. Latifi Williams 01:06.906 31\n\n19. D. Kvyat AlphaTauri 01:06.943 19\n\n20. R. Grosjean Haas 01:46.361 6\n\nMeer F1-nieuws op F1journaal.be:","Mercedes domineert eerste F1-oefensessie in Oostenrijk, Ferrari hinkt achterop"
5eff2bf9f7fe92106c7c7af4,http://feeds.nieuwsblad.be/~r/nieuws/snelnieuws/~3/PhLuwNzFjeQ/dmf20200703_93488198,2020-07-03T09:40:54.000Z,"Intussen is het geen verrassing meer: ook Niels Destadsbader stelt zijn concertenreeks in het Sportpaleis dit najaar uit naar 2021.\n\nHet zat eraan te komen, maar nu hakt Niels Destadsbader (31) de knoop door. Dit najaar doet de zanger het Antwerpse Sportpaleis niet aan voor een concertenreeks. “ Ons publiek verdient de allerbeste show die we kunnen neerzetten”, klinkt het. “Maar dat is helaas momenteel niet mogelijk.” Net zoals veel artiesten verplaatst Destadsbader zijn optredens al naar 2021, omwille van het coronavirus.\n\nDe concerten zouden plaatsvinden op 16, 17, 18 en 28 & 29 november. De nieuwe data zijn 8, 9, 10 en 27 & 28 oktober 2021. Reeds aangekochte tickets blijven geldig, ticketkopers worden persoonlijk gecontacteerd. Wie zo lang niet kan wachten om Destadsbader aan het werk te zien, kan terecht in de zomerbar van Rock Werchter, waar hij volgende week optreedt.\n\nMeer info over de nieuwe Sportpaleisconcerten via livenation.be","Niels Destadsbader stelt concerten in Sportpaleis uit: “Publiek verdient allerbeste show, maar dat is helaas niet mogelijk”"
5eff2bfb84a3b61ee7f1fbe2,https://www.standaard.be/cnt/dmf20200703_93639635,2020-07-03T10:05:34.000Z,"Huwelijken in België lopen de jongste jaren minder snel spaak. Dat blijkt uit een analyse van Statbel en de Universiteit Antwerpen. Huwelijken zijn stabieler geworden, maar de onderzoekers wijzen wel op de ‘onzichtbare scheidingsgolf’ van samenwonenden.\n\nDe laatste jaren treedt er een zekere stabilisatie op in de echtscheidingscijfers van ons land, na decennia van stijging. Deze cijfers, van scheidingen in een bepaald jaar, geven echter een vertekend beeld, want er wordt geen onderscheid gemaakt tussen kortlopende of heel lange huwelijken.\n\nDaarom keek het Centrum voor Demografie, Familie en Gezondheid (CPFH) van UAntwerpen en Statbel naar de manier waarop huwelijken gesloten tijdens eenzelfde jaar evolueren doorheen de tijd. ‘We ontwikkelden een database met alle huwelijken sinds de vroege jaren vijftig’ zegt Patrick Lusyne van Statbel. ‘Vervolgens berekenden we cumulatieve echtscheidingscijfers voor huwelijken van 1950 tot en met 2015. Op die manier kan het echtscheidingsgedrag van koppels die in hetzelfde jaar trouwden, over de tijd heen gevolgd worden.’\n\nDe statistische analyse toont aan dat de oudste huwelijkscohorten de laagste echtscheidingscijfers vertonen. Tussen 1950 en 1965 was na 15 jaar huwelijk slechts 5 tot 10 procent gescheiden. Vanaf de jaren 90 is dat gestegen naar meer dan 1 op de 4. Voor de huwelijken uit 2000 gaat de verhouding na 15 jaar zelfs richting 1 op de 3.\n\nVolgens Dimitri Mortelmans van CPFH tonen de cijfers aan dat doorheen de tijd steeds sneller een hoger percentage van scheidingen bereikt werd. ‘Bijvoorbeeld: voor de huwelijken uit 1965 duurde het dertig jaar voor twintig procent van de koppels gescheiden was. Voor de huwelijken uit 1980 duurde het slechts 15 jaar voor dezelfde grens van twintig procent bereikt was. Voor de huwelijken uit 2005 halveerde die tijd bijna nogmaals. Na slechts acht jaar is een vijfde van de paren al gescheiden. Bijna vierenhalve keer sneller dus dan koppels die huwden in de jaren zestig.’\n\nKentering sinds 2005\n\nWel valt op dat bij de jongste trouwers (uit 2005 en 2010) een kentering optreedt. Bij de huwelijken uit 2005 zien we na 10 jaar een lager scheidingspercentage dan bij die uit 2000 (23,88 procent tegenover 24,23 procent). De huwelijken van 2010 zijn vijf jaar later nog wat stabieler dan die uit 2005 (10,18 procent tegenover 12,63 procent).\n\nDe verschuiving is volgens de onderzoekers klein en kan zelfs gedeeltelijk te wijten zijn aan methodologische redenen, maar ze toont wel aan dat minstens de versnelling in echtscheidingen mogelijk een halt is toegeroepen. Mortelmans verklaart dit door de zogenaamde ‘onzichtbare scheidingsgolf’. ‘In de officiële echtscheidingscijfers zijn de breuken van samenwoners niet opgenomen. Jonge koppels gaan in toenemende mate samenwonen, waardoor het moeilijk wordt om nog een goed zicht te krijgen op familiedynamieken.’\n\nIn ieder geval zijn de cijfers een indicatie dat huwelijken stabieler zijn geworden omdat ze ook selectiever zijn in hun samenstelling. Alleen de samenwonenden met de meest stabiele relaties trouwen nadien nog, waardoor de versnelling in echtscheiding nu een halt is toegeroepen. ‘Al mogen we niet vergeten dat België nog steeds aan de Europese top staat wat het aantal echtscheidingen betreft.’","Belgische huwelijken stabieler, maar ‘mogelijk onzichtbare scheidingsgolf’"
5eff2bfcfe60c574b53acf32,https://www.demorgen.be/nieuws/er-zijn-meer-mannelijke-genieen-dat-is-toch-geen-probleem~bfa6d068/,2020-07-03T12:00:00.000Z,Filosofe Griet Vandermassen (50) houdt niet van verhaaltjes. Feiten wil ze. En die mist ze in het hedendaagse feminisme. Gewapend met data bindt ze de strijd aan met politieke correctheid en alle moderne taboes. ‘Vrouwen zijn geen slachtoffers.’,‘Er zijn meer mannelijke genieën. Dat is toch geen probleem?’
5eff2bfd4a67139988d645c1,https://www.hln.be/wetenschap-planeet/medisch/bepaalde-chemotherapie-mogelijk-minder-doeltreffend-bij-vrouwen-met-overgewicht~a1393a72/,2020-07-03T10:32:23.271Z,"gezondheid, ziekten, kanker, BMI, Biganzoli, Christine Desmedt, Data Science Research Center, Docetaxel, Italië, Journal of Clinical Oncology, Jules Bordet, KU Leuven, Laboratorium voor Translationeel Borstkankeronderzoek, Unit of Medical Statistics, universiteit van Milaan",Bepaalde chemotherapie mogelijk minder doeltreffend bij vrouwen met overgewicht
5eff64372ffb0be5c76accf5,https://www.demorgen.be/nieuws/hoor-je-feministen-ooit-pleiten-voor-meer-vrouwen-bij-de-vuilkar~bfa6d068/,2020-07-03T12:00:00.000Z,Filosofe Griet Vandermassen (50) houdt niet van verhaaltjes. Feiten wil ze. En die mist ze in het hedendaagse feminisme. Gewapend met data bindt ze de strijd aan met politieke correctheid en alle moderne taboes. ‘Vrouwen zijn geen slachtoffers.’,‘Hoor je feministen ooit pleiten voor meer vrouwen bij de vuilkar?’
5eff643740a96373052fc035,https://www.tijd.be/r/t/1/id/10237107,2020-07-03T16:52:51.000Z,"Het Brussels koersenbord mocht voor het eerst in anderhalf jaar een nieuwkomer verwelkomen. Minstens even frappant: de West-Vlaamse groeier die ook deze week voor privaat in plaats van publiek kapitaal koos.\n\nZo. Het tweede halfjaar is begonnen zoals het eerste geëindigd is: optimistisch. Marktenzalen hebben niet langer Covid-19-statistieken als boordtabel. Wel de Google Mobility-index. Realtimedata die meten hoe enthousiast we na de lockdown weer naar het werk gaan. Of naar de cinema, het café, het stadspark, het strand... De rapporten bestaan in alle maten en gewichten, maar de boodschap luidt spijts recordbesmettingen in de Verenigde Staten: de heropening zit op de koers, dus: kopen maar.\n\nIk heb geen Google Mobility nodig om vast te stellen dat België heropent. Het verkeer in Brussel zit als vanouds muurvast met salariswagens. Net daarom heb ik al 14 jaar op kantoor een - ouderwets akoestische - fiets. Je moet een beetje uit je doppen kijken, maar je racet vlotjes de stilstaande auto's voorbij. En je houdt je conditie op peil. Want: Brussel is een béétje Rome. Je stelt pas echt op de fiets vast dat ook onze hoofdstad op heuvels gebouwd is. Al heten de bulten dan misschien iets minder poëtisch Helmet of kerkhof van Elsene in plaats van Palatijn of Aventijn.\n\nMijn favoriete kuitenbijter is de doorsteek achter de Botanique die je van de groezelige achterkant van het Noordstation naar de Koningsstraat brengt. Het leuke aan de inspanning is: je start en eindigt de klim aan symbolen van de zot geworden beurswereld. Beneden verrijst almaar nadrukkelijker de Silver Tower, waar Paul Gheysens met zijn Ghelamco deze week een coole 200 miljoen op cashte. Een recordprijs. Een zotte prijs, eigenlijk. De koper neemt voor een kantoorolifant, alsof er geen corona en thuiswerken, is vrede met een huurrendement van 3,25 procent, terwijl een paar jaar geleden de sector nog hoofdschuddend naar deals tegen 4 procent keek. Anders gesteld: de koper moet drie decennia wachten om zijn geld terug te zien. Of waarschijnlijker: gokken dat er tussen nu en 2050 nog een grotere gek opduikt die een nog zottere som op tafel legt.\n\nAh, de koper? Deka, een Duitse fondsenreus. In 1956 ontstaan als Deutsche Kapitalanlagegesellschaft. In Düssseldorf. Geen kwaad woord over die best fijne Duitse bankierstad, maar Düsseldorf is - laten we diplomatisch blijven - niet bekend voor zijn slimme beleggers. Lees er maar eens 'The Big Short' van Michael Lewis op na.\n\nKoreaanse huisbaas\n\nHijgend aan het eind van de klim kijk je uit op de Financietoren. Een gigantisch gebouw dat vorig jaar voor 1,2 miljard euro een Koreaanse huisbaas kreeg. Kan een gebouw 1,2 miljard waard zijn? 'Ja', schreven we vorig jaar, 'als je Guy Verhofstadt met Mario Draghi kruist'. Zowel Koreanen als Duitsers zijn typische 'drenkelingen van de nul', grote beleggers die in een nulrentende oceaan steeds wanhopiger spartelen op zoek naar eilandjes van rendement.\n\nEen nulrente die grote beleggers ook rücksichtlos richting het beloofde rendement van private markten, zoals durfkapitaal, private equity en private schuldenmarkt, lokt. De publieke Brusselse beurs wordt daardoor het speelterrein van twee sectoren die voor hun financiering regelmatig bij de belegger (moeten) aankloppen, biotechnologie en vastgoed. Jazeker: blij dat met farmabedrijf Hyloris voor het eerst in anderhalf jaar nog eens een Belgisch bedrijf de weg naar het Brussels koersenbord vond. Wel een bedrijf waarbij je beter de bijsluiter leest, wat mogelijk de vlakke start verklaart.\n\nEven belangrijk was het bedrijf dat deze week niét naar de Brusselse beurs trok. Televic. Een prachtig staaltje Vlaamse industrie uit het West-Vlaamse Izegem, marktleider in communicatiesystemen voor trams en treinen. Typisch het soort bedrijf dat goed twee decennia geleden naar de beurs zou zijn getrokken. Sioen, een ander staaltje West-Vlaamse knowhow, beukte in 1996 de poort van de beurs open, daarna volgden namen als Kinepolis, Van de Velde, Duvel Moortgat, IBA en Resilux.\n\nNu moeten bedrijven in tijden van goedkoop geld de manisch-depressieve belegger niet meer voor lief nemen om hun expansie te financieren. Het mooiste bewijs is de papier- en verpakkingsgroep VPK, die net als Duvel pas echt de turbo op de expansie zette ná de beursexit.\n\nIn de late jaren 90 was Televic niet beursrijp. Het in 1946 door 'radiodokter' Urbain Van Hulle opgerichte bedrijfje was toen wat ingedommeld en draaide nog geen 8 miljoen omzet. Dat veranderde toen twee Leuvense burgerlijk ingenieurs instapten, Lieven Danneels en Thomas Verstraeten. Die tekenden voor een expansie die intussen tot aan het ledplafond van de 'Salles des Emirats' van de Verenigde Naties in Genève reikt. Vorig jaar haalde Televic zo'n 20 miljoen bedrijfswinst op 130 miljoen euro omzet.\n\nDe 'state of the art 'Emiratenzaal' in Genève, met Izegemse technologie\n\nEen parcours dat private equity niet ontgaan is. En dus trok Gimv voor de neus van stadsgenoot Ackermans & van Haaren de portefeuille open, met de grootste directe investering ooit: 60 miljoen voor een belang van 40 procent, wat Televic op 150 miljoen waardeert. Geld is geen probleem: vorig jaar haalde Gimv in een dag 250 miljoen euro op, via schuldpapier op zeven jaar tegen een bodemrente van 1,7 procent. Daardoor bedroeg de voorraad cash eind maart 368 miljoen euro. 'Binnen vijf à zes jaar willen we de omzet van Televic verdubbelen, via organische groei maar ook via overnames', zegt Tom Van de Voorde, directeur Smart Industries bij de investeringsmaatschappij.\n\nSchrale troost\n\nDe kleine belegger heeft alleen de troost dat hij via Gimv indirect in Televic kan stappen, maar die troost is schraal. Goed dat er voor de Belgische belegger altijd nog Amsterdam is. Het Damrak kampte de voorbije jaren met minstens evenveel beursexits als Brussel. Alleen staan tegenover die exodus in tegenstelling tot in België wel nieuwkomers van formaat.\n\nJaja, daar is een klassieke bank als ABN AMRO bij. Die in tegenstelling tot 'ons' Belfius wel de weg naar de beurs vond. De verkopende overheid heeft er veel beter aan verdiend dan de belegger, maar dat is een ander verhaal. Maar minstens evenzeer exponenten van de bruisende Amsterdamse start-upeconomie, genre de betaalspecialist Adyen of de hyperambitieuze maaltijdkoerier Just Eat Takeaway van Jitse Groen.\n\nDaar komt een weldoordacht vriendelijk - jawel, ook fiscaal - (bedrijfs)economisch klimaat bij, plus de internationale uitstraling van financieel Amsterdam met kleppers als ASML, Philips en Unilever . Een klimaat dat het voor private-equityspelers interessant maakt om voor Amsterdam te kiezen. Zoals het Zuid-Afrikaanse Naspers dat zijn Tencent-vehikel Prosus naar Amsterdam loodste, of de discrete familieholding JAB, dat met zijn koffiebelangen als JDE Peet's op Beursplein 5 aanklopte.\n\nSchermvullende weergave ©Mediafin\n\nHet Amsterdams vers bloed over de jongste vijf jaar is nu collectief precies 100 miljard euro waard (zie grafiek). En dat is zonder rekening te houden met Prosus, dat louter een verhuis vanuit Johannesburg inhield. In Brussel staat de teller op 6 miljard. En dan zijn we mild, want exact de helft van dat cijfer is Luxemburgs: het opslagbedrijf Shurgard.",Het bedrijf dat deze week niet naar de beurs trok
5f000cf876a8e73fedd3b812,https://www.tijd.be/r/t/1/id/10237158,2020-07-04T03:00:03.000Z,"Ze kon bankier worden. Maar deeltjesfysicus Freya Blekman koos voor de cockpit van de grootste deeltjesversneller ter wereld. Ontbijt met De Tijd.\n\nFreya Blekman (45) moet lachen als ze hoort dat ik een ontbijtbowl met açai bestel, de purperen vrucht uit het Amazonegebied die tegenwoordig diepgevroren in hippe ontbijtbars wordt geserveerd. ‘Oh, açai is zo’n fad, een gezondheidshype. Jij denkt dat het heel goed voor je is, maar misschien is het dat wel helemaal niet.’\n\n\n\nOntbijt met De Tijd Om 8 uur in Kaffabar in Brussel. Met professor deeltjesfysica Freya Blekman spreken we over de wetenschappelijke ambities van China, de opvolger van de grootste deeltjesversneller ter wereld en waarom ze op cv’s niet alleen naar de hoogste scores kijkt.\n\nWe zitten op het zonovergoten terras van Kaffabar op het Rouppeplein in het centrum van Brussel. Blekman is op een rode elektrische plooifiets gearriveerd. ‘De Kunstberg op mijn route naar de VUB is er eentje hors catégorie.’\n\nBlekman is professor fysica aan de VUB. Ze doet onderzoek naar de allerkleinste bouwstenen van het universum. De helft van haar tijd spendeert ze doorgaans in Genève, waar ze voor de Europese onderzoeksgroep CERN verantwoordelijk is voor wetenschapscommunicatie. Ze overziet het werk van de 3.000 fysici die proeven doen in de grootste deeltjesversneller ter wereld: de 27 kilometer lange Large Hadron Collider (LHC), waar wetenschappers deeltjes tegen elkaar laten botsen tegen de snelheid van het licht. ‘De enige plek in de wereld waar Iraniërs, Israëli’s, Amerikanen en één Noord-Koreaan samenwerken.’\n\nSinds eind februari werkt ze vanwege corona vanuit haar Brusselse appartement. De virusuitbraak heeft amper impact op het werk in het CERN, zegt ze. ‘Toevallig ligt de versneller stil. Drie jaar draaien, twee jaar onderhoud: dat is het ritme.’ Het gevolg is dat de Zwitserse wetenschappelijke instelling heel wat van haar computerkracht kan ‘uitlenen’ voor de berekeningen van Covid-19-onderzoekers. ‘Onze eigen analyses op data die we al verzameld hebben, gaan gewoon door. De duizendste paper is net uit.’\n\nSchermvullende weergave Een medewerker fietst door een tunnel in de Large Hadron Collider (LHC), de 27 kilometer lange deeltjesversneller van onderzoeksgroep CERN in Genève. ©AFP\n\nHet is alweer van 2012 geleden dat de LHC de voorpagina’s haalde. Toen zagen wetenschappers het Higgs-deeltje, vijftig jaar nadat het mede door onze landgenoot François Englert voor het eerst werd beschreven. Hij kreeg er de Nobelprijs voor. Dat was een hele dure Nobelprijs, zeggen critici: de LHC heeft 6 miljard gekost en grote doorbraken bleven sindsdien uit.\n\nHet is de verantwoordelijkheid van vrouwen een partner te kiezen die het belangrijk vindt dat vrouwen ‘meedoen’. Freya Bleman Fysica\n\nBlekman is niet onder de indruk. ‘Er zijn twee soorten mensen die dat zeggen: zij die de LHC willen sluiten, en wetenschappers die teleurgesteld zijn dat we nog geen experimenten op hun specifieke theorie of deeltje hebben gedaan. Daar wordt stevig voor gelobbyd. We zitten nog maar aan 5 procent van de data die de deeltjesversneller kan verzamelen. De komende 15 jaar zal die kennis exponentieel stijgen. Er werken trouwens 10.000 wetenschappers aan. Als je het budget per kop bekijkt, is dat niet duur.’\n\nEerder is berekend dat elke Zwitserse frank die in het CERN wordt geïnvesteerd 7 frank opbrengt, zegt ze. ‘We sluiten contracten met hoogtechnologische bedrijven om producten te ontwikkelen die op dat moment zelfs nog niet bestaan. We leiden mensen op die later klimaatmodellen ontwikkelen of modellen voor investmentbanking, en alles daartussenin. Het world wide web, protontherapie, touchscreens, supersnel kwantuminternet: ze teren allemaal op kennis uit deeltjesversnellers.’\n\nMijn motto is: niet zeiken, doorzetten Freya Blekman Fysica\n\nToch wordt al hard aan de opvolger van de LHC gewerkt. Tegen 2038 heeft de huidige deeltjesversneller zijn beste tijd gehad. Onlangs presenteerde het CERN zijn verlanglijst voor de Future Circular Collider: een deeltjesversneller van 100 kilometer lang met een prijs van liefst 20 miljard euro. Blekman zat mee in de selecte club van wetenschappers die heeft gebrainstormd over het concept.\n\nChinese ambitie\n\nNu volgt de lange mars naar financiering om hopelijk tegen 2040 operationeel te zijn, terwijl concurrent China al naarstig werkt aan een eigen machine. Die zou er tegen 2030 staan en zeven keer zo krachtig zijn als de LHC. ‘Tien jaar geleden zou ik gezegd hebben: dat is voor een groot stuk bluf en spierballengerol’, zegt Blekman over de Chinese ambities. ‘Maar intussen neemt China in mijn vakgebied meer proffen aan in een jaar dan heel Europa in vijftig. En in een autoritair regime gaan zulke megaprojecten een pak sneller.’\n\nSchermvullende weergave ©Kristof Vadino\n\n\n\n‘Als Europa mee wil zijn, moeten we stoppen met ruziemaken, beslissen dat we ervoor gaan en de voortdurende besparingen op wetenschap beëindigen.’ En anders? ‘Ik zal het zo zeggen: als Europa geen versneller bouwt, ga ik naar China. Op mijn eigen voorwaarden: ik wil wel Google kunnen gebruiken.’\n\nBlekman, in een strakke donkerblauwe jeans, een zwart shirt en rode sandaaltjes die haar donkergroen gelakte teennagels bloot laten, zegt waar het op staat. Misschien vanwege haar Amsterdamse roots. ‘Mijn motto is: niet zeiken, doorzetten.’\n\nZe was een uiterst nieuwsgierig kind, vertelt ze, dol op proefjes en waarom-vragen. ‘Ik kom niet uit een omgeving van wetenschappers. Mijn ouders hebben die houding wel gestimuleerd. Ik had hoge punten voor fysica en biologie. Maar ze vonden het ook belangrijk dat ik in de theaterclub zat, en filosofie en tekenen volgde.’\n\nBurnout\n\nWe nemen allebei een flat white koffie. Blekman: ‘Dat is ook maar gewoon een cappuccino met minder melk.’ Ze bestelt muesli met yoghurt en vers fruit en een versgeperst sinaasappelsapje en richt zich tot de fotograaf. ‘Als je gaat knippen, moet je het even zeggen, hoor. Ik ben heel ijdel. Dan moet ik checken of mijn make-up goed zit.’\n\nRecent heeft de academische wereld veel aandacht gekregen voor de tol van carrière maken in een extreem competitieve en publicatiegedreven omgeving. Denk aan burn-outs en depressieve klachten bij onderzoekers, en het massaal afhaken van getalenteerde vrouwen. ‘Vrouwen die eraan beginnen, hebben meestal twee keer nagedacht’, zegt Blekman. ‘Ze halen aanvankelijk vaak betere resultaten. Maar bij elke volgende carrièrestap haken ze meer af, waardoor er uiteindelijk weinig overblijven.’\n\nChina neemt in mijn vakgebied meer proffen aan in een jaar dan heel Europa in vijftig. Freya Blekman Fysica\n\nZelf is ze bewust kinderloos. Heeft dat iets met haar job te maken? ‘Het maakt het gemakkelijker flexibel te reizen, maar dat argument geldt blijkbaar niet voor mijn mannelijke collega’s met kinderen. Interessant, toch? Ik kan me wel vinden in wat Sheryl Sandberg (een Facebook-topper, red.) schreef: je hebt vooral een partner nodig die niet alleen zegt dat hij het belangrijk vindt dat vrouwen meedoen, maar er daadwerkelijk iets aan doet.’ Fijntjes: ‘Het is de verantwoordelijkheid van vrouwen zo’n partner te kiezen.’\n\nMentor\n\nAls mentor waakt ze over het welzijn van jonge onderzoekers, zegt ze, maar zelf heeft ze niet zoveel last van druk. ‘Ik ren een keer per week met een internationaal clubje door het Zoniënwoud, ik ga graag naar musea. Ik zoek bewust de afleiding op.’ Daar voegt ze later het volgende aan toe: ‘Ik heb mijn moeder verloren op mijn negentiende, mijn vader twee jaar later. Het heeft me gehard. Ik ben er weerbaarder door geworden. Kijk, er zullen tegenslagen komen. Wetenschap is elke dag met je kop tegen de muur lopen en dat kan mentaal zwaar zijn. Maar als je alleen daarop focust, merk je niet dat die muur er op een gegeven moment niet meer staat. Als ik zelf cv’s beoordeel, ben ik meer geïnteresseerd in hoe studenten met mislukking omgaan dan in de allerhoogste cijfers. Ik denk ook dat dat een betere indicator is voor wie een goede onderzoeker kan zijn.’\n\nHaar academische carrière bracht haar van Amsterdam naar Chicago en Londen. Daar kreeg ze regelmatig een telefoontje van een recruiter: had ze interesse in een baan als bankier? ‘Fysici zijn heel goed in kansberekening. Het maakt niet zoveel uit of je dat doet om te bepalen waar in een versneller bepaalde ingewikkelde botsingen plaatsvinden, of om de koers van een aandeel te voorspellen.’\n\n\n\nSchermvullende weergave Fysica Freya Blekman doet aan de VUB onderzoek naar elementaire deeltjes. ©Kristof Vadino\n\nEr zijn gesprekken geweest met Lehman Brothers. ‘Ze boden tien keer wat ik verdiende als onderzoeker: een startloon van 200.000 pond, exclusief bonus. Maar het ging in dat gesprek vooral over geld verdienen, en heel weinig over interessante wiskunde.’ Heeft ze ooit spijt gehad? Ze lacht uitbundig. ‘Het is héél veel geld. Maar dat was in 2007, een jaar later bestond Lehman Brothers niet meer. Ik ben nu ook gelukkig. Ik vind fysica echt heel leuk: de grote vragen proberen op te lossen, met technologie en computers. Ook al is het maar een heel klein stukje van zo’n grote vraag.’\n\nVoor een fysicus wordt het pas interessant waar een leek al lang niet meer kan volgen. Daar waar de natuurwetten zoals wij ze kennen niet meer gelden, waar donkere materie, de oerknal en de snaartheorie - een poging om in de fysica tot een eengemaakte theorie te komen - zich situeren. Blekman doet toch een poging. ‘We weten dat onze omschrijving van de natuur maar tot op zekere hoogte werkt, en er zijn heel goede redenen om te denken dat we extra deeltjes, krachten of dimensies nodig hebben. Al was het maar omdat anders de snaartheorie onmogelijk zou zijn, en dat willen we toch niet.’(lacht)",Freya Blekman ‘De bank bood me tien keer mijn salaris'
5f00b5b999c11772fb139e03,https://www.knack.be/nieuws/wereld/hoe-brazilie-zo-hard-getroffen-kon-worden-door-het-coronavirus/article-opinion-1616641.html,2020-07-04T14:06:07.000Z,"'De covid-19-pandemie is een ongekende stresstest voor landen, economieën en politieke systemen. Nergens was de uitkomst verwoestender dan in Brazilië', schrijft Alfredo Saad Filh.\n\nDe kwetsbaarheid van Brazilië is zichtbaar in de massagraven in São Paulo en Manaus. Het land wedijvert met de Verenigde Staten om het hoogste aantal covid-19-diagnoses (meer dan een miljoen) en het hoogste aantal dodelijke slachtoffers (meer dan 60.000 - maar dat is waarschijnlijk een onderschatting). Het is verontrustend dat de piek van het aantal besmettingen of doden in Brazilië nog niet bereikt is.\n\nHoe Brazilië zo hard getroffen kon worden door het coronavirus.\n\nEr is overvloedig bewijs uit andere landen dat ongelijkheid leidt tot slechte uitkomsten en dat sterk leiderschap dat duidelijk beleid implementeert, het beste werkt. Brazilië heeft op beide terreinen gefaald. Het coronavirus profiteerde van de bestaande ongelijkheid in Brazilië, en tastte een al gewonde samenleving nog verder aan. Hoe is het zover gekomen?\n\nOngelijkheid\n\nMet het op acht na grootste bruto binnenlandse product (bbp) leeft toch een kwart van de bevolking in het grootste Latijns-Amerikaanse land in armoede. Daarmee is het een van de landen op aarde met de grootste ongelijkheid. Dit is vooral het geval op het gebied van gezondheidszorg: vergeleken met meer welvarende burgers, hebben armere Brazilianen vaker geen zorgverzekering en maken ze minder gebruik van zorg, ondanks het feit dat ze die meer nodig hebben.\n\nIn de afgelopen twintig jaar kampte Brazilië herhaaldelijk met dengue, chikungunya, zika, H1N1 en andere hardnekkige plagen die steevast de arme bevolking disproportioneel troffen. Het is niet verrassend dat het coronavirus hetzelfde doet.\n\nVakantie in Italië\n\nDe ziekte bereikte het land via rijke toeristen die terugkeerden van vakantie uit Italië. Maar opmerkelijk genoeg was de eerste persoon die overleed een van hun huishoudsters. Covid-19 verspreidde zich van de rijken naar de armen, binnen huishoudens en tussen huishoudens. Dat begon in São Paulo en Rio de Janeiro en bereikte uiteindelijk de armen in het noorden en de noordoostelijke regio's. Daar was de impact verwoestend, gezien de slechte huisvesting, gezondheid, voeding en andere omstandigheden in de arme gemeenschappen.\n\nHet had niet zo gehoeven. De Braziliaanse Grondwet uit 1988 schetst een welvaartsstaat naar Scandinavisch model in de tropen, inclusief een laagdrempelig universeel zorgsysteem (SUS). Dit systeem is echter nog steeds incompleet en tijdens de pandemie was het openbare zorgsysteem onvoldoende toegerust, van het aantal ziekenhuizen tot personeel, beademingsapparaten en andere benodigdheden.\n\nDit was het geval ondanks de omvangrijke en diverse productiebasis en het indrukwekkende bbp. Ongetwijfeld was er geld om de pandemie effectief te bestrijden, maar de politieke wil ontbrak. Het bbp per hoofd van de bevolking in Vietnam is bijvoorbeeld minder dan een derde van dat in Brazilië, en toch wist dat land covid-19-doden te voorkomen door slagvaardig op te treden tegen het virus.\n\nHysterie\n\nDe Braziliaanse reactie op covid-19 was beperkt als gevolg van institutionele verlamming die is veroorzaakt door de president, Jair Bolsonaro. Het is niet zo moeilijk om je een slimme en ambitieuze politicus voor te stellen die empathie met het volk toont, de arme bevolking een hart onder de riem steekt en geld toezegt, en de regering opdracht geeft meer te doen en dagelijks te rapporteren over de vooruitgang. Aangezien elke pandemie voorbijgaat, zou dit een enkele reis richting roem zijn geweest.\n\nBolsonaro deed het tegenovergestelde. Hij noemde de ziekte 'slechts een griepje', 'hysterie' en iets waar Brazilianen geen last van zouden hebben.\n\nAangezien er geen vaccin is, laat de ervaring zien dat een lockdown noodzakelijk is - en kennelijk is het dodental lager naarmate die lockdown eerder wordt ingesteld. Bolsonaro weigerde een lockdown in te stellen, en liet de kwestie verder over aan gouverneurs en burgemeesters. Hierdoor ontstond een lappendeken van inconsistente maatregelen. Winkelcentra sloten hun deuren in de ene stad, maar bleven open in dichtbijgelegen steden. In sommige gemeenten waren mondmaskers verplicht in het openbaar vervoer, in andere niet. Regels veranderden ook omdat op lokaal niveau druk werd uitgeoefend, en niet op basis van medisch advies.\n\nAan de regels was geen touw meer vast te knopen, zelfs binnen dezelfde stad. Zo zijn in São Paulo momenteel de winkelcentra open, maar de parken gesloten.\n\nGeen sociale afstand\n\nWaar andere landen sociale afstand invoerden, bleef Bolsonaro bijeenkomsten met aanhangers beleggen, terwijl hij op datzelfde moment met zijn minister van Gezondheid in de clinch lag over de aanpak van de pandemie. Hij stimuleerde gebruik van hydroxychloroquine tegen het virus, ondanks wetenschappelijke bevindingen dat dit niet beschermt tegen covid-19 en ook niet geschikt is als behandeling.\n\nBolsonaro ging dagelijks het gevecht aan met de media. Terwijl zijn populariteit daalde, werden zijn aanvallen op het Congres en Hooggerechtshof scherper, en leunde hij steeds meer op autoritarisme om steun veilig te stellen.\n\nSinds het begin van de pandemie is één minister van Gezondheid ontslagen, en één nam ontslag. Het Braziliaanse antwoord op de pandemie wordt bepaald door een niet-specialistische generaal die zich er niet van bewust is dat het land op het zuidelijk halfrond ligt en die de kleine staten in de federatie niet kan noemen. Te midden van deze chaos, is massaal testen op covid-19 nooit van de grond gekomen. Contactonderzoeken zijn ook nooit gedaan.\n\nHet kan nog erger worden\n\nHoe rampzalig de Braziliaanse cijfers ook zijn, er is tijdens deze crisis nog steeds sprake van onderrapportage, wat suggereert dat de realiteit erger is dan op basis van de cijfers blijkt. Voor elke tien covid-19-doden, worden er acht andere toegeschreven aan ARDS (acute respiratory distress syndrome). Deze conditie deed zich vanaf maart voor en werd geïdentificeerd als complicatie van covid-19. ARDS is geregistreerd als de doodsoorzaak van 23.400 mensen in Brazilië in de eerste zes maanden van 2020. In de voorgaande vijf jaren werd dit in dezelfde periode bij 1800 mensen als doodsoorzaak geregistreerd.\n\nErnstige vertragingen in testen betekenden ook dat duizenden doden als gevolg van covid-19 niet als zodanig geregistreerd werden. Daar komt nog bij dat het gerucht gaat dat gezinsleden het woord 'coronavirus' niet op overlijdensaktes wilden, en dat er berichten zijn over plaatselijke ambtenaren die onder druk gezet worden het aantal geregistreerde slachtoffers te minimaliseren.\n\nCijfers 'te hoog'\n\nBegin juni stopte de regering-Bolsonaro met het dagelijks publiceren van het totale aantal doden, met het argument dat de cijfers niet accuraat waren omdat ze te hoog waren. Dat leidde wereldwijd tot ophef, en voordat de regering de kans kreeg eerder vrijgegeven data aan te passen, verplichtte het Braziliaanse Hooggerechtshof het ministerie van Gezondheid de publicatie van de cijfers te hervatten. De president werd teruggefloten.\n\nEen tweede zorg is het gebrekkige economische beleidsantwoord. Door de pandemie zitten miljoenen mensen zonder inkomen, bedrijven zagen hun verkoop instorten of kunnen geen leningen meer krijgen. Armen blijven zoveel mogelijk thuis in hun overbevolkte woningen, waar ze gebrek hebben aan water, riolering, en als gevolg van werkloosheid, ook aan voedsel. Ondanks het feit dat het Congres vroeg in de crisis een noodbudget reserveerde, was het bijstandsbedrag voor de armen, werklozen, ouderen en hongerigen zo laag, dat het parlement het herriep. Royalere steun wordt sindsdien verleent tegen lagere rentetarieven, goedkope leningen en steun van de Centrale Bank aan financiële instituten. Brazilië deed ook een valutaswap met de VS, met als doel de munt te stabiliseren.\n\nDesondanks zal het Braziliaanse bbp het zwaar te verduren krijgen. De productie daalde alleen al in april met 15 tot 20 procent, wat erop kan wijzen dat er een ongekende economische crisis zit aan te komen.\n\nAlfredo Saad Filho is hoogleraar Politieke Economie en Internationale Ontwikkeling aan King's College Londen en onderzoeker aan SOAS University of London.\n\nDe kwetsbaarheid van Brazilië is zichtbaar in de massagraven in São Paulo en Manaus. Het land wedijvert met de Verenigde Staten om het hoogste aantal covid-19-diagnoses (meer dan een miljoen) en het hoogste aantal dodelijke slachtoffers (meer dan 60.000 - maar dat is waarschijnlijk een onderschatting). Het is verontrustend dat de piek van het aantal besmettingen of doden in Brazilië nog niet bereikt is.Er is overvloedig bewijs uit andere landen dat ongelijkheid leidt tot slechte uitkomsten en dat sterk leiderschap dat duidelijk beleid implementeert, het beste werkt. Brazilië heeft op beide terreinen gefaald. Het coronavirus profiteerde van de bestaande ongelijkheid in Brazilië, en tastte een al gewonde samenleving nog verder aan. Hoe is het zover gekomen?Met het op acht na grootste bruto binnenlandse product (bbp) leeft toch een kwart van de bevolking in het grootste Latijns-Amerikaanse land in armoede. Daarmee is het een van de landen op aarde met de grootste ongelijkheid. Dit is vooral het geval op het gebied van gezondheidszorg: vergeleken met meer welvarende burgers, hebben armere Brazilianen vaker geen zorgverzekering en maken ze minder gebruik van zorg, ondanks het feit dat ze die meer nodig hebben.In de afgelopen twintig jaar kampte Brazilië herhaaldelijk met dengue, chikungunya, zika, H1N1 en andere hardnekkige plagen die steevast de arme bevolking disproportioneel troffen. Het is niet verrassend dat het coronavirus hetzelfde doet.De ziekte bereikte het land via rijke toeristen die terugkeerden van vakantie uit Italië. Maar opmerkelijk genoeg was de eerste persoon die overleed een van hun huishoudsters. Covid-19 verspreidde zich van de rijken naar de armen, binnen huishoudens en tussen huishoudens. Dat begon in São Paulo en Rio de Janeiro en bereikte uiteindelijk de armen in het noorden en de noordoostelijke regio's. Daar was de impact verwoestend, gezien de slechte huisvesting, gezondheid, voeding en andere omstandigheden in de arme gemeenschappen.Het had niet zo gehoeven. De Braziliaanse Grondwet uit 1988 schetst een welvaartsstaat naar Scandinavisch model in de tropen, inclusief een laagdrempelig universeel zorgsysteem (SUS). Dit systeem is echter nog steeds incompleet en tijdens de pandemie was het openbare zorgsysteem onvoldoende toegerust, van het aantal ziekenhuizen tot personeel, beademingsapparaten en andere benodigdheden.Dit was het geval ondanks de omvangrijke en diverse productiebasis en het indrukwekkende bbp. Ongetwijfeld was er geld om de pandemie effectief te bestrijden, maar de politieke wil ontbrak. Het bbp per hoofd van de bevolking in Vietnam is bijvoorbeeld minder dan een derde van dat in Brazilië, en toch wist dat land covid-19-doden te voorkomen door slagvaardig op te treden tegen het virus.De Braziliaanse reactie op covid-19 was beperkt als gevolg van institutionele verlamming die is veroorzaakt door de president, Jair Bolsonaro. Het is niet zo moeilijk om je een slimme en ambitieuze politicus voor te stellen die empathie met het volk toont, de arme bevolking een hart onder de riem steekt en geld toezegt, en de regering opdracht geeft meer te doen en dagelijks te rapporteren over de vooruitgang. Aangezien elke pandemie voorbijgaat, zou dit een enkele reis richting roem zijn geweest.Bolsonaro deed het tegenovergestelde. Hij noemde de ziekte 'slechts een griepje', 'hysterie' en iets waar Brazilianen geen last van zouden hebben.Aangezien er geen vaccin is, laat de ervaring zien dat een lockdown noodzakelijk is - en kennelijk is het dodental lager naarmate die lockdown eerder wordt ingesteld. Bolsonaro weigerde een lockdown in te stellen, en liet de kwestie verder over aan gouverneurs en burgemeesters. Hierdoor ontstond een lappendeken van inconsistente maatregelen. Winkelcentra sloten hun deuren in de ene stad, maar bleven open in dichtbijgelegen steden. In sommige gemeenten waren mondmaskers verplicht in het openbaar vervoer, in andere niet. Regels veranderden ook omdat op lokaal niveau druk werd uitgeoefend, en niet op basis van medisch advies.Aan de regels was geen touw meer vast te knopen, zelfs binnen dezelfde stad. Zo zijn in São Paulo momenteel de winkelcentra open, maar de parken gesloten.Waar andere landen sociale afstand invoerden, bleef Bolsonaro bijeenkomsten met aanhangers beleggen, terwijl hij op datzelfde moment met zijn minister van Gezondheid in de clinch lag over de aanpak van de pandemie. Hij stimuleerde gebruik van hydroxychloroquine tegen het virus, ondanks wetenschappelijke bevindingen dat dit niet beschermt tegen covid-19 en ook niet geschikt is als behandeling.Bolsonaro ging dagelijks het gevecht aan met de media. Terwijl zijn populariteit daalde, werden zijn aanvallen op het Congres en Hooggerechtshof scherper, en leunde hij steeds meer op autoritarisme om steun veilig te stellen.Sinds het begin van de pandemie is één minister van Gezondheid ontslagen, en één nam ontslag. Het Braziliaanse antwoord op de pandemie wordt bepaald door een niet-specialistische generaal die zich er niet van bewust is dat het land op het zuidelijk halfrond ligt en die de kleine staten in de federatie niet kan noemen. Te midden van deze chaos, is massaal testen op covid-19 nooit van de grond gekomen. Contactonderzoeken zijn ook nooit gedaan.Hoe rampzalig de Braziliaanse cijfers ook zijn, er is tijdens deze crisis nog steeds sprake van onderrapportage, wat suggereert dat de realiteit erger is dan op basis van de cijfers blijkt. Voor elke tien covid-19-doden, worden er acht andere toegeschreven aan ARDS (acute respiratory distress syndrome). Deze conditie deed zich vanaf maart voor en werd geïdentificeerd als complicatie van covid-19. ARDS is geregistreerd als de doodsoorzaak van 23.400 mensen in Brazilië in de eerste zes maanden van 2020. In de voorgaande vijf jaren werd dit in dezelfde periode bij 1800 mensen als doodsoorzaak geregistreerd. Ernstige vertragingen in testen betekenden ook dat duizenden doden als gevolg van covid-19 niet als zodanig geregistreerd werden. Daar komt nog bij dat het gerucht gaat dat gezinsleden het woord 'coronavirus' niet op overlijdensaktes wilden, en dat er berichten zijn over plaatselijke ambtenaren die onder druk gezet worden het aantal geregistreerde slachtoffers te minimaliseren.Begin juni stopte de regering-Bolsonaro met het dagelijks publiceren van het totale aantal doden, met het argument dat de cijfers niet accuraat waren omdat ze te hoog waren. Dat leidde wereldwijd tot ophef, en voordat de regering de kans kreeg eerder vrijgegeven data aan te passen, verplichtte het Braziliaanse Hooggerechtshof het ministerie van Gezondheid de publicatie van de cijfers te hervatten. De president werd teruggefloten.Een tweede zorg is het gebrekkige economische beleidsantwoord. Door de pandemie zitten miljoenen mensen zonder inkomen, bedrijven zagen hun verkoop instorten of kunnen geen leningen meer krijgen. Armen blijven zoveel mogelijk thuis in hun overbevolkte woningen, waar ze gebrek hebben aan water, riolering, en als gevolg van werkloosheid, ook aan voedsel. Ondanks het feit dat het Congres vroeg in de crisis een noodbudget reserveerde, was het bijstandsbedrag voor de armen, werklozen, ouderen en hongerigen zo laag, dat het parlement het herriep. Royalere steun wordt sindsdien verleent tegen lagere rentetarieven, goedkope leningen en steun van de Centrale Bank aan financiële instituten. Brazilië deed ook een valutaswap met de VS, met als doel de munt te stabiliseren.Desondanks zal het Braziliaanse bbp het zwaar te verduren krijgen. De productie daalde alleen al in april met 15 tot 20 procent, wat erop kan wijzen dat er een ongekende economische crisis zit aan te komen.Alfredo Saad Filho is hoogleraar Politieke Economie en Internationale Ontwikkeling aan King's College Londen en onderzoeker aan SOAS University of London.",'Hoe Brazilië zo hard getroffen kon worden door het coronavirus'
5f023f77f9ebfb81a0e5ca8d,https://www.standaard.be/cnt/dmf20200705_97449113,2020-07-05T20:30:35.000Z,"Deze festivalzomer mag dan al in het water gevallen zijn, veel organisatoren zijn al volop bezig met de edities van volgend jaar. Rock Werchter maakte de eerste namen voor de editie van 2021 bekend.\n\n‘We kijken nu vooruit naar de zomer van 2021’, schrijft Rock Werchter in een (Engelstalig) bericht op Facebook. ‘Dan zal Rock Werchter weer op volle kracht draaien en de data zijn vastgelegd: van 1 tot en met 4 juli.’ Meteen worden ook de eerste namen bekendgemaakt.\n\nSommige acts waren al geboekt voor deze zomer, maar schuiven gewoon een jaartje op. Twenty one pilots en Pixies, bijvoorbeeld, maar ook The Lumineers, Thom Yorke Tomorrow’s Modern Boxes, Rag’n’Bone Man, Mike Skinner en The Streets, Cigarettes After Sex, Miles Kane, Fontaines D.C. GoGo Penguin, Cavetown, Big Thief, Girl in red, Black Pumas en The Dead South.\n\nEr zijn ook al nieuwe namen te noteren: Gorillaz, Alt-J, Jamie xx, Royal Blood, Nothing But Thieves en Boy Pablo. De komende maanden wordt die line-up verder aangevuld.\n\nTickets gaan vrijdag al in voorverkoop. Wie een kaartje had voor de editie van dit jaar, zou deze week via mail moeten gecontacteerd zijn.",Rock Werchter maakt eerste namen voor volgend jaar bekend
5f032075f46dd9e3c74528f6,https://vrtnws.be/p.RQPmk06Vd,2020-07-06T10:27:00.000Z,"Voor de 500 vlaggen kwamen er meer aanvragen binnen dan er beschikbare vlaggen waren. Wie er één gevraagd heeft zal die de komende dagen ontvangen uit de handen van iemand van de partij. Coppens: ""Het is een hele logistieke operatie om de vlaggen bij de mensen te krijgen. Daarom zetten we zo veel mogelijk plaatselijke mandatarissen in om dat te doen. Mensen uit Beersel moeten dus niet verbaasd zijn als plots minister Ben Weyts voor hun deur staat met een vlag.""",N-VA stuurt wenskaarten naar inwoners faciliteitengemeenten om hen fijne Vlaamse feestdag te wensen
5f03207c65c740fbac645cf6,https://datanews.knack.be/ict/nieuws/75-000-telenet-adressen-en-wachtwoorden-circuleren-online/article-news-1617549.html,2020-07-06T08:54:07.000Z,"Op internet circuleert een lijst van iets meer dan 75.000 Telenet e-mailadressen en wachtwoorden. Al gaat het niet om een datalek bij Telenet zelf.\n\nDe lijst, die Data News kon inkijken, staat op een openbare webpagina en telt 76.698 gegevens, waarvan zeker 75.552 unieke mailadressen. Allemaal met een bijhorend wachtwoord.\n\nHet gaat voor alle duidelijkheid niet om een lek bij Telenet, of noodzakelijk om wachtwoorden van Telenet-accounts. Al kan dat wel het geval zijn. De lijst is een verzameling van verschillende datalekken die vervolgens zijn gefilterd op Belgische gebruikers, in dit geval specifiek klanten van Telenet. Zulke lijsten worden vaak verkocht onder hackers en internetcriminelen, maar na verloop van tijd duiken ze soms ook op bij publieke websites, zoals hier het geval is.\n\n4-5 jaar oud\n\nTwee mensen op de lijst bevestigen aan onze redactie dat de gegevens vermoedelijk 4-5 jaar oud zijn, afgaande op het wachtwoord dat ze toen gebruikten. Het gaat onder meer om wachtwoorden die gebruikt werden op LinkedIn, MyHeritage, MyFitnessPal en Adobe, sites en tools die al enkele jaren geleden werden gehackt.\n\nDe lijst bevat meer dan 75.000 mailadressen en een bijhorend wachtwoord. © PVL\n\nHoe lang de lijst zelf al circuleert is onbekend, maar ze wordt momenteel gelinkt door HaveIbeenpwned.com, een website waar gebruikers hun mailadres kunnen opgeven om te weten of hun adres in grote datalekken circuleerde. Zelf deelt de site geen wachtwoorden, maar als het gaat om gegevens die op een publieke website staan, dan krijgt wiens gegevens op zo'n lijst opduiken wel een link naar die bron voor volledige transparantie.\n\nTelenet zegt aan onze redactie dat het intussen de gegevens heeft gecontroleerd. Slechts een klein deel van de wachtwoorden komt overeen met het huidige wachtwoord voor hun Telenet-mailbox. Die klanten worden proactief gecontacteerd door Telenet.\n\nBalans tussen informeren en blootstellen\n\nData News nam ook contact op met Troy Hunt, oprichter van HaveIbeenpwned, met de vraag waarom zijn site linkt naar die gegevens, waardoor slachtoffers ook gegevens van andere slachtoffers kunnen inkijken. Hij benadrukt dat zo'n lijsten vaak maar tijdelijk online staan en getroffen gebruikers meer context geven.\n\n""Zo'n lijst is een ongecontroleerde verzameling van data en blijft meestal maar kort online staan. Ze zijn ook relatief klein, in die zin dat het niet om miljoenen gegevens gaat en die verwerking gebeurt automatisch,"" vertelt Troy Hunt, oprichter van HaveIbeenpwned, aan Data News.\n\nHunt geeft aan dat het een kwestie van balanceren is, gezien hij de site al jaren als eenmansproject runt. ""Ik kan niet alle data manueel controleren op hun echtheid, dus ofwel ga ik mensen niet informeren, of je wijst hen meteen naar de bron. Dat laatste creëert een risico omdat hun gegevens mogelijk meer worden blootgesteld, maar het blijft de beste balans tussen mensen informeren en, meestal tijdelijk, hun data blootstellen.""\n\nWie wil weten of zijn of haar e-mailadres en bijhorend wachtwoorden ooit betrokken waren bij datadiefstal, kan dat op de website van HaveIbeenpwned invoeren. Het is tegelijk aan te raden om voor elke dienst een verschillend wachtwoord op te geven en die wachtwoorden regelmatig te veranderen, net om te voorkomen dat een lek zoals deze lijst, met gegevens van 4-5 jaar oud, vandaag nog kan misbruikt worden.\n\nDe lijst, die Data News kon inkijken, staat op een openbare webpagina en telt 76.698 gegevens, waarvan zeker 75.552 unieke mailadressen. Allemaal met een bijhorend wachtwoord.Het gaat voor alle duidelijkheid niet om een lek bij Telenet, of noodzakelijk om wachtwoorden van Telenet-accounts. Al kan dat wel het geval zijn. De lijst is een verzameling van verschillende datalekken die vervolgens zijn gefilterd op Belgische gebruikers, in dit geval specifiek klanten van Telenet. Zulke lijsten worden vaak verkocht onder hackers en internetcriminelen, maar na verloop van tijd duiken ze soms ook op bij publieke websites, zoals hier het geval is.Twee mensen op de lijst bevestigen aan onze redactie dat de gegevens vermoedelijk 4-5 jaar oud zijn, afgaande op het wachtwoord dat ze toen gebruikten. Het gaat onder meer om wachtwoorden die gebruikt werden op LinkedIn, MyHeritage, MyFitnessPal en Adobe, sites en tools die al enkele jaren geleden werden gehackt.Hoe lang de lijst zelf al circuleert is onbekend, maar ze wordt momenteel gelinkt door HaveIbeenpwned.com, een website waar gebruikers hun mailadres kunnen opgeven om te weten of hun adres in grote datalekken circuleerde. Zelf deelt de site geen wachtwoorden, maar als het gaat om gegevens die op een publieke website staan, dan krijgt wiens gegevens op zo'n lijst opduiken wel een link naar die bron voor volledige transparantie.Telenet zegt aan onze redactie dat het intussen de gegevens heeft gecontroleerd. Slechts een klein deel van de wachtwoorden komt overeen met het huidige wachtwoord voor hun Telenet-mailbox. Die klanten worden proactief gecontacteerd door Telenet.Data News nam ook contact op met Troy Hunt, oprichter van HaveIbeenpwned, met de vraag waarom zijn site linkt naar die gegevens, waardoor slachtoffers ook gegevens van andere slachtoffers kunnen inkijken. Hij benadrukt dat zo'n lijsten vaak maar tijdelijk online staan en getroffen gebruikers meer context geven.""Zo'n lijst is een ongecontroleerde verzameling van data en blijft meestal maar kort online staan. Ze zijn ook relatief klein, in die zin dat het niet om miljoenen gegevens gaat en die verwerking gebeurt automatisch,"" vertelt Troy Hunt, oprichter van HaveIbeenpwned, aan Data News.Hunt geeft aan dat het een kwestie van balanceren is, gezien hij de site al jaren als eenmansproject runt. ""Ik kan niet alle data manueel controleren op hun echtheid, dus ofwel ga ik mensen niet informeren, of je wijst hen meteen naar de bron. Dat laatste creëert een risico omdat hun gegevens mogelijk meer worden blootgesteld, maar het blijft de beste balans tussen mensen informeren en, meestal tijdelijk, hun data blootstellen.""Wie wil weten of zijn of haar e-mailadres en bijhorend wachtwoorden ooit betrokken waren bij datadiefstal, kan dat op de website van HaveIbeenpwned invoeren. Het is tegelijk aan te raden om voor elke dienst een verschillend wachtwoord op te geven en die wachtwoorden regelmatig te veranderen, net om te voorkomen dat een lek zoals deze lijst, met gegevens van 4-5 jaar oud, vandaag nog kan misbruikt worden.",75.000 Telenet-adressen en wachtwoorden circuleren online
5f0358ba209ca69cc4a56945,https://www.tijd.be/r/t/1/id/10237502,2020-07-06T16:04:57.000Z,"Het is nog niet duidelijk welke data precies zijn gestolen van het Belgische filiaal van MAN.\n\nHet Belgische filiaal van de Duitse vrachtwagenbouwer MAN is het slachtoffer geworden van een cyberaanval en diefstal van data, vernam De Tijd.\n\nDe datadiefstal blijkt uit interne gegevens van MAN België die door de hackersgroep REvil (ook bekend onder de naam Sodinokibi) gelekt zijn op het ‘dark web’. Een woordvoerder van het bedrijf heeft het incident aan De Tijd bevestigd, maar kon geen details kwijt.\n\nMAN Truck & Bus nv is de Belgische invoerder van vrachtwagens en bussen van de merken MAN en Neoplan brands. Het bedrijf is gevestigd in Kobbegem (Asse) en verleent diverse diensten zoals marketing, leasing en dienst-na-verkoop.\n\nHet is nog niet duidelijk welke data precies gestolen zijn en hoe het bedrijf door de diefstal getroffen wordt. Over de werkwijze van de REvil-hackers is wel vrij veel geweten. De groep is een van de beruchtste verspreiders van ‘ransomware’, malware die bedrijfsdata versleutelt, waarna het slachtoffer gevraagd wordt losgeld te betalen om de data weer terug te krijgen.\n\nSinds vorig jaar voegen REvil en andere groepen aan die modus operandi een extra laag toe. Ze nemen eerst een kopie van de bedrijfsdata en laten als bewijs daarvan fragmenten online lekken. Op die manier bewijzen ze dat ze effectief data in handen hebben, en zetten ze het slachtoffer onder druk om te betalen. Gebeurt dat niet, dan laten de hackers geleidelijk meer en meer data uitlekken.\n\nDeze hackers dreigen er niet alleen mee om data te laten lekken, maar ook om die te veilen. Brett Calloway Onderzoeker Emsisoft\n\n‘REvil gaat zelfs nog een stap verder. Het dreigt er niet alleen mee data te laten lekken, maar ook om die te veilen’, zegt securityresearcher Brett Calloway van het beveiligingsbedrijf Emsisoft. Op die manier kunnen gevoelige data - zoals adressenlijsten, financiële informatie of vertrouwelijke mails - hun weg vinden naar ‘gespecialiseerde’ criminelen die er verder mee aan de slag gaan.\n\n‘Bedrijven die zich in deze situatie bevinden, hebben geen goede opties’, zegt Calloway. ‘Als ze betalen, krijgen ze hoogstens de belofte dat de hackers hun data zullen vernietigen. Maar aangezien die belofte van criminelen komt, heeft ze geen enkel gewicht.’\n\nAndere bekende slachtoffers van REvil zijn de uitbater van de wisselkantoren Travelex en het Amerikaanse advocatenkantoor Grubman Shire Meiselas & Sacks, dat heel wat celebrities onder zijn klanten telt.",Hackers stelen data van MAN België
5f0358bb5d110027bec5c973,https://www.tijd.be/r/t/1/id/10237460,2020-07-06T14:28:35.000Z,"Jan Avonts is analist bij de vermogensbeheerder Leo Stevens & Cie. Zijn vorige deelname was op 27 juli 2019. Het vijftal dat hij toen naar voren schoof, staat vandaag op een gemiddelde winst van 6,2 procent, exclusief dividenden en omgerekend naar euro. De MSCI European Small Cap Index realiseerde in dezelfde periode een winst van 2,6 procent.\n\nTemenos | Software Het Zwitserse bedrijf Temenos is gespecialiseerd in software voor banken. Traditiegetrouw ontwikkelden banken zelf hun software. Door de versnelde digitalisering in de sector doen banken meer en meer een beroep op de open software van Temenos. Temenos heeft een unieke focus op de financiële sector, is marktleider in Europa en heeft nog veel groeipotentieel in de Verenigde Staten. Bovendien heeft Temenos een volledig aanbod met oplossingen in onder meer de domeinen van big data, mobiel bankieren, vermogensbeheer en fondsenadministratie.\n\nEdenred | Cheques Edenred is een ideale partner voor overheden om op een gerichte manier de eigen economie te ondersteunen én de koopkracht van werknemers te verhogen. Als steun aan de horeca verdubbelde Frankrijk onlangs het bedrag dat per dag uitgekeerd kan worden via restaurantcheques. Het platform groeit jaarlijks dankzij het toevoegen van nieuwe producten zoals de eco- en cultuurcheques of met tankkaarten en huursubsidies. Digitalisering via de MyEdenred-app verhoogt bovendien de winstmarges. Stijgende werkloosheid zet de groei en de koers tijdelijk onder druk terwijl het potentieel voor Edenred op langere termijn blijft groeien.\n\nDe'Longhi | Koffiezetmachines De’Longhi is de wereldwijde marktleider in de productie en de verkoop van kwaliteitsvolle automatische koffiezetmachines. Vooral in de VS is filterkoffie de standaard en kan De’Longhi nog sterk groeien. Ook de keukenproducten van Kenwood en Braun zitten in de portefeuille. De’Longhi levert amper aan de fel getroffen horeca. De Italiaanse familie De’Longhi is nog altijd de belangrijkste aandeelhouder, maar stelde onlangs voor het eerst een CEO van buiten de familie aan. Hij krijgt een nettocashpositie van 350 miljoen euro ter beschikking voor strategische toekomstinvesteringen.\n\nTrigano | Kamperen Het Franse familiebedrijf Trigano is de Europese marktleider in de productie en verkoop van kampeerwagens. Adria, Chausson en McLouis zijn maar enkele van de meer dan 25 merknamen in de portefeuille. De vraag groeit al jaren gestaag. De grote groep babyboomers komt stilaan in de ideale doelgroep van de jonge senior terecht. Ook meer jonge mensen kiezen voor een vakantie weg van het massatoerisme. Desondanks was 2019 een moeilijk jaar voor de sector. Vooral het Franse dealernetwerk bouwde zijn voorraden af. Lage voorraden in combinatie met een sterke vraag door minder vliegvakanties geven de sector na corona een extra duw in de rug.",5 favoriete aandelen van Jan Avonts
5f0358bc5d110027bec5c974,https://www.tijd.be/r/t/1/id/10237442,2020-07-06T13:31:12.000Z,"In het Sloveense stadje Kranj staat 's werelds eerste monument ter ere van de blockchaintechnologie. Kranj is de geboorteplaats van de cryptobeurs Bitstamp, Europa's grootste blockchainbedrijf met een waardering van naar schatting enkele honderden miljoenen euro's.\n\nHet nieuwe Belgische investeringsfonds Tioga Capital gaat op zoek naar Europese start-ups in blockchaintechnologie. Jurgen Ingels (Smartfin) en topresearcher Bart Preneel steunen het fonds.\n\n‘Even opwindend als de beginjaren van het internet’, zo hoor je de crypto- en blockchainwereld vandaag wel eens omschrijven. Het wemelt van de ideeën en start-ups schieten als paddenstoelen uit de grond, waarvan sommige ooit zullen uitgroeien tot het Amazon of Google van hun generatie.\n\nBlockchain mag dan niet altijd goed begrepen worden, toch zien steeds meer mensen in dat de technologie het potentieel heeft om onze economie ingrijpend te transformeren. En wel omdat ze een wezenlijk fundament van menselijke transacties - vertrouwen - in een onkraakbare digitale code kan gieten.\n\nHelaas is er ook een andere parallel met de vroege internetjaren: hoewel Europa heel wat kennis en ondernemerschap in huis heeft, zit het kapitaal om al dat talent te ondersteunen voor meer dan 90 procent in de VS. In aantal kapitaaloperaties rond blockchain zijn Europa en de VS aan elkaar gewaagd. Maar volgens diverse schattingen is in de VS meer dan 15 miljard dollar beschikbaar via gespecialiseerde investeringsfondsen, tegenover amper 350 miljoen euro in Europa.\n\nTioga Capital\n\nWie investeringskansen zoekt, moet dus in Europa zijn. Vanuit die insteek houden Nicolas Priem en Patrick Van de Mosselaer hun nieuwe fonds Tioga Capital boven de doopvont. Het gaat op zoek naar ‘early stage’ start-ups met waarderingen van rond 5 miljoen euro en initiële investeringen van gemiddeld 1 miljoen euro.\n\nVan de Mosselaer richtte eerder al de medische start-up DocBook op, die hij in 2016 verkocht aan Doctena. Priem heeft een verleden als strategisch consultant en investeerder, waarvan meerdere jaren bij een groot private-equityhuis in Silicon Valley. Hun nieuwe fonds haalt deze zomer in een eerste ronde 10 miljoen euro op, maar kan dat later dit jaar nog optrekken tot rond 50 miljoen euro.\n\nBehalve het gebrek aan kapitaal ziet het duo nog meer redenen waarom het Europese blockchainlandschap interessant kan zijn. ‘In meerdere Europese landen is de regelgeving beter aangepast aan blockchain dan in de VS. Ook de Europese Commissie ondersteunt de sector omdat ze niet opnieuw een belangrijke revolutie wil missen, zoals eerder gebeurd is met de opkomst van de sociale media en het ‘web 2.0’. In 2020 wordt nog 100 miljoen euro voor blockchainprojecten vrijgemaakt.’\n\nAls Priem het over ‘Europa’ heeft, bedoelt hij weliswaar enkele specifieke regio’s. ‘We zien drie grote clusters in het Europese ecosysteem: Zwitserland, waar 5 à 600 bedrijven zitten, de Duitse steden Berlijn en Frankfurt met een 400-tal bedrijven en Londen met naar schatting meer dan 800 start-ups.’ Dat het om regio’s met een bovengemiddelde hoeveelheid bankiers gaat, is uiteraard geen toeval. Blockchain zal in een eerste fase vooral financiële toepassingen kennen en trekt heel wat geld en expertise uit het bankwezen en het vermogensbeheer aan.\n\nCrowdfunding\n\nBelgië kan met een twintigtal start-ups niet meteen als een hotspot bestempeld worden, maar bedrijven als het Leuvense Settlemint, het Brusselse Keyrock of de maker van de digitale portemonnee NGRAVE tonen aan dat er ook bij ons kennis en ondernemerschap aanwezig zijn. Dat laatste bedrijf sloot vrijdag overigens met succes een crowdfundingcampage af die in volle coronaperiode 385.000 euro heeft opgeleverd, 16 keer meer dan voorzien.\n\nOok in de jaren 90 waren het vooral de infrastructuurbouwers, zoals Cisco Systems, die geld verdienden aan de eerste fase van het internet. Nicolas Priem Medeoprichter Tioga Capital\n\n‘Onze eerste golf investeringen zal voornamelijk gaan naar bedrijven die de infrastructuur achter blockchain bouwen’, zegt Priem. ‘Ook in de jaren 90 waren het vooral de infrastructuurbouwers, zoals Cisco Systems, die geld verdienden aan de eerste fase van het internet. Het zijn de bedrijven die de spreekwoordelijke pikken en houwelen leveren voor de nieuwe goldrush. Ze maken de bouwstenen van gedecentraliseerde applicaties. Denk aan cryptobeurzen, dataproviders en oplossingen rond databeheer en privacy.’",‘We zoeken pikken en houwelen voor de goldrush in blockchain’
5f03c9390d24ac63580c0c70,https://www.tijd.be/r/t/1/id/10237643,2020-07-06T23:00:06.000Z,"X-Fab ontving zaterdag nog de nieuwe Franse premier Jean Castex in zijn fabriek in de Franse stad Corbeil-Essonnes. Toen was er nog niets aan de hand.\n\nNa Picanol is X-Fab het tweede beursgenoteerde bedrijf in ons land dat helemaal stilligt na een cyberaanval. Ook het Belgische filiaal van de vrachtwagenbouwer MAN kreeg hackers op bezoek.\n\nVoor de tweede keer dit jaar ziet een beursgenoteerd bedrijf in ons land zich gedwongen zijn productie helemaal stop te zetten na een cyberaanval. Het gaat om de chipfabrikant X-Fab, in 1992 opgericht door de bekende ondernemer Roland Duchâtelet en sinds 2017 genoteerd op de beurs van Frankfurt.\n\nDe timing van de aanval is opmerkelijk. X-Fab ontving zaterdag nog de nieuwe Franse premier Jean Castex in zijn fabriek in de Franse stad Corbeil-Essonnes. Toen was er nog niets aan de hand.\n\nX-Fab heeft na de ontdekking van de aanval al zijn IT-systemen uitgeschakeld. Preventief werd ook de productie in zijn zes fabrieken in Duitsland, Frankrijk, Maleisië en de VS stopgezet. De chipmaker, met een omzet van 451 miljoen euro, stelt 3.800 werknemers te werk. De zaak doet denken aan de cyberaanval die begin dit jaar plaatsvond bij de Ieperse weefgetouwenmaker Picanol. Ook dat beursgenoteerde bedrijf moest een tijdlang zijn volledige productie stil leggen.\n\nShutdown\n\nHoelang de machines stilliggen weet X-Fab niet. Een geluk bij een ongeluk is dat het techbedrijf binnenkort (in het zomerkwartaal juli-september) gedurende twee weken sowieso een tijdelijke shutdown van zijn fabrieken had gepland om de gevolgen van de coronacrisis te absorberen en te besparen. Door de cyberaanval besliste de chipproducent de productieonderbreking onmiddellijk in te voeren.\n\nHet is afwachten of die twee weken voldoende zijn om het probleem te verhelpen en alle systemen te herstellen.\n\nDoor Covid-19 en de crash van de autoverkoop draaide X-Fab nog maar op 60 procent capaciteit, tegen 73 procent in het eerste kwartaal. De auto-industrie is goed voor de helft van de omzet. De chips worden ook gebruikt in consumenten- en industriële producten en in medische toepassingen.\n\nDetails over de malware (schadelijke software) die de hackers gebruikten of hoe de aanval verliep, geeft X-Fab niet. 'Het onderzoek is volop aan de gang', zegt woordvoerster Uta Steinbrecher vanuit het Duitse Erfurt, waar de chipbakker zijn operationeel hoofdkwartier heeft - de maatschappelijke zetel bevindt zich in het Limburgse Tessenderlo. Ook de financiële impact kan de Belgische chipproducent nog niet inschatten. De beleggers duwden het aandeel 4 procent in de min.\n\nDe aanval op X-Fab kan een impact hebben op de Ieperse chipontwikkelaar Melexis, een zusterbedrijf en ook de grootste klant van X-Fab. ‘Dat zal afhangen van de duur van de shutdown en hoe snel de inhaalbeweging verloopt. Weet dat klanten over buffervoorraden beschikken en niet onmiddellijk in de problemen komen', zegt de woordvoerster.\n\nMelexis bevestigt dat. 'We beschikken over gemiddeld meer dan 200 dagen voorraden aan wafers van X-Fab', zegt financieel directeur Karen Van Griensven. Ook zij kan de mogelijke impact van de cyberaanval nog niet inschatten.\n\nMan België\n\nOok het Belgische filiaal van de Duitse bussen- en vrachtwagenbouwer MAN is het slachtoffer geworden van een cyberaanval en diefstal van data. Dat blijkt uit interne gegevens van MAN België die door de hackersgroep REvil gelekt zijn op het ‘dark web’. Een woordvoerder van het bedrijf heeft het incident bevestigd, maar kon geen details kwijt.\n\nREvil is een van de beruchtste verspreiders van ‘ransomware’, malware die bedrijfsdata versleutelt, waarna het slachtoffer gevraagd wordt losgeld te betalen om de data terug te krijgen. De jongste maanden komt het regelmatig voor dat de hackers een kopie nemen van de bedrijfsdata en er delen van online zetten. Op die manier bewijzen ze dat ze effectief data in handen hebben en zetten ze het slachtoffer onder druk om te betalen. Gebeurt dat niet, dan laten de hackers geleidelijk meer en meer data uitlekken.\n\nREvil dreigt er niet alleen mee data te laten lekken, maar om die te veilen. Brett Calloway Onderzoeker Emsisoft\n\n‘REvil gaat zelfs nog een stap verder. Het dreigt er niet alleen mee data te laten lekken, maar om die te veilen’, zegt securityresearcher Brett Calloway van het beveiligingsbedrijf Emsisoft. Zo kunnen gevoelige data - zoals adressenlijsten, financiële informatie of vertrouwelijke mails - hun weg vinden naar ‘gespecialiseerde’ criminelen die er verder mee aan de slag gaan. Een ander recent slachtoffer van REvil was het wisselkantorennetwerk Travelex, dat begin dit jaar een tijd plat lag.",Hackers maken tweede Belgisch beursslachtoffer
5f03c9390d24ac63580c0c71,https://www.tijd.be/r/t/1/id/10237641,2020-07-06T23:00:04.000Z,"De Gentse ondernemer Jonas Dhaenens zet met zijn internetdienstenbedrijf en ‘eenhoorn’ team.blue via een overname voet aan de grond in Bulgarije. De groepsomzet stijgt daardoor tot meer dan 300 miljoen euro.\n\nDe overnames van team.blue - vroeger gekend als Combell - volgen elkaar in sneltempo op. Twee weken geleden deed CEO en oprichter Jonas Dhaenens nog een overname in Turkije. Nu strijkt team.blue neer in Bulgarije, waar het Superhosting overneemt. Dat bedrijf werkte zich in 15 jaar tijd op tot marktleider in het land en telt een honderdtal werknemers.\n\nTeam.blue verstevigt met de overname zijn positie als nummer drie op de Europese markt voor webhosting. Het bedrijf levert onder meer domeinnamen en mailboxen, en biedt ook diensten aan voor e-commerceoplossingen, dataopslag en cybersecurity. Meer dan 2 miljoen kmo’s zijn klant bij team.blue, dat op meer dan 1 miljard dollar wordt gewaardeerd en daarmee de tweede Vlaamse ‘eenhoorn’ is na de dataspecialist Collibra.\n\nOlievlek\n\n‘We zetten een mooie stap’, zegt Dhaenens over de deal in Bulgarije. ‘Dit is een voortzetting van onze olievlekstrategie, om stap voor stap geografisch uit te breiden. Bulgarije is een aantrekkelijk land. De penetratiegraad van internet is er lager maar is aan het stijgen. En het aantal kmo’s groeit er sneller dan hier. Het is van belang daar nu onze positie in te nemen.’\n\nBovendien heeft Superhosting onlangs ook zijn eerste stappen gezet in Servië en Dhaenens verwacht nog meer van dat. ‘We zien het Bulgaarse team ook als een hub om verdere overnameopportuniteiten te spotten in de regio.’\n\nWe zien het Bulgaarse team ook als een hub om verdere overnameopportuniteiten te spotten in de regio. Jonas Dhaenens CEO en oprichter team.blue\n\nTot voor twee weken was team.blue enkel actief in West-Europa, Zuid-Europa en Scandinavië. Nu lijkt het management via een Turkse en een Bulgaarse deal nadrukkelijk naar het oosten te kijken. ‘Toeval’, zegt Dhaenens. ‘Dat waren toevallig twee opportuniteiten die de voorbije weken passeerden. Maar dat betekent niet dat elders de posities zijn ingenomen. We blijven permanent naar overnamedossiers kijken in heel Europa. De markt is nog steeds gefragmenteerd. In Frankrijk of Duitsland, twee grote economieën, zijn we bijvoorbeeld niet of amper aanwezig.’\n\nMet Superhosting haalt Dhaenens ‘meer dan 10 miljoen euro’ extra omzet in huis. ‘Daarmee gaan we dit jaar zeker de kaap van 300 miljoen euro omzet nemen’, zegt hij. Ter vergelijking, amper twaalf maanden geleden had zijn bedrijf een omzet van ‘amper’ 100 miljoen euro. Maar een fusie met het Nederlandse TransIP en de overname van Register hebben een turbo op het bedrijf gezet.\n\nGeoliede machine\n\n‘Waar de limieten liggen? Ik weet dat niet. Die hebben we niet vastgelegd. Ik vind het gewoon cool dit bedrijf te bouwen. Als je met iets kleins begint en dit nu allemaal ziet, dan is dat fantastisch’, zegt Dhaenens. ‘Dit bedrijf is een degelijke, geoliede en winstgevende machine met nog veel opportuniteiten. Overnames zitten in ons DNA en dat vullen we aan met een organische groei van jaarlijks nog altijd 5 à 10 procent.’\n\nOvernames zitten in ons DNA en dat vullen we aan met een organische groei van jaarlijks nog altijd 5 à 10 procent. Jonas Dhaenens CEO en oprichter team.blue\n\nDhaenens legde eind jaren 90 in zijn kamer de basis voor team.blue. Hij was toen amper 16. Later werd hij via een rist overnames snel marktleider in België. Daarna trok hij de grenzen over met de hulp van de investeringsmaatschappij Waterland, die later werd afgelost door het Britse HG Capital.",'Ik vind het gewoon cool dit bedrijf te bouwen'
5f0439b2f10adcb27d09c72c,https://www.nieuwsblad.be/cnt/dmf20200707_92521467,2020-07-07T06:54:16.000Z,"De contact tracing app in de strijd tegen het coronavirus zal tegen september klaar zijn. Dat heeft Karine Moykens, de voorzitter van het Interfederaal Comité Testing & Tracing, gezegd in De Ochtend (Radio 1). De app wordt niet verplicht.\n\nDe app geeft aan of je de voorbije dagen in contact bent geweest met iemand die besmet is met het coronavirus. Ons land ging eerst niet inzetten op zo’n app, maar vorig maand zetten de bevoegde overheden dan toch het licht op groen. De app zou na de zomer beschikbaar zijn, zal vrijwillig zijn, moet complementair zijn aan de bestaande vorm van contact tracing en moet voldoende garanties bieden op het vlak van privacy, klonk het toen.\n\nDe app werkt via bluetooth en legt vast met wie iemand in contact is geweest. Wie besmet is krijgt van de arts een code die in de app moet worden ingegeven. De app stuurt vervolgens een waarschuwing uit naar al wie met de besmette persoon in contact is geweest.\n\nUit een enquête van Vias institute met het Kenniscentrum Data & Maatschappij blijkt dat bijna vier op de tien Belgen (37%) bereid is een tracing app te installeren, 27% twijfelt.\n\n-",Contact tracing app tegen september klaar
5f0439b4e179469246d651ba,https://www.hbvl.be/cnt/dmf20200707_92541031/contact-tracing-app-tegen-september-klaar-maar-volledig-vrijwillig,2020-07-07T07:00:40.000Z,"De contact tracing app in de strijd tegen het coronavirus zal tegen september klaar zijn. Dat heeft Karine Moykens, de voorzitter van het Interfederaal Comité Testing & Tracing, gezegd in De Ochtend (Radio 1). De app wordt niet verplicht.\n\nDe app geeft aan of je de voorbije dagen in contact bent geweest met iemand die besmet is met het coronavirus. Ons land ging eerst niet inzetten op zo’n app, maar vorig maand zetten de bevoegde overheden dan toch het licht op groen. De app zou na de zomer beschikbaar zijn, zal vrijwillig zijn, moet complementair zijn aan de bestaande vorm van contact tracing en moet voldoende garanties bieden op het vlak van privacy, klonk het toen.\n\nDe app werkt via bluetooth en legt vast met wie iemand in contact is geweest. Wie besmet is krijgt van de arts een code die in de app moet worden ingegeven. De app stuurt vervolgens een waarschuwing uit naar al wie met de besmette persoon in contact is geweest.\n\nUit een enquête van Vias institute met het Kenniscentrum Data & Maatschappij blijkt dat bijna vier op de tien Belgen (37%) bereid is een tracing app te installeren, 27% twijfelt.","Contact tracing app tegen september klaar, maar volledig vrijwillig"
5f0439b5d26c469d65ff3068,https://www.hln.be/ihln/internet/nederlandse-consumentenbond-begint-massaclaim-tegen-facebook-vanwege-delen-privedata~a8416742/,2020-07-07T07:32:43.508Z,"misdaad, recht en justitie, economie, business en financiën, politiek, samenleving, wetten en rechten, burgerrechten, economische sector, computer- en informatietechnologie, wetten en rechten, gemeenschap, sociaal netwerk, AP, Autoriteit Persoonsgegevens, Cambridge Analytica, Cambridge Analytica Groepsvordering Test Aankoop, Consumentenbond, DPS, Data Privacy Stichting, Donald Trump, Europa, Facebook, Federal Trade Commission, GDPR, Gerard Spierenburg, Heimann & Bernstein, Lieff Cabraser, Nederland, Proces Test Aankoop, San Francisco, Sandra Molenaar, Test Aankoop, VS",Nederlandse Consumentenbond begint massaclaim tegen Facebook vanwege delen privédata
5f0439b6d26c469d65ff3090,https://www.hln.be/nieuws/binnenland/vier-op-tien-belgen-voorstander-van-tracing-app-die-gebruik-maakt-van-bluetooth~a41d83a0/,2020-07-07T05:51:12.970Z,"economie, business en financiën, economische sector, computer- en informatietechnologie, software, België, Bluetooth, CiTiP, KU Leuven, Karine Moykens, Kenniscentrum Data & Maatschappij, UGent, VUB, Vias",Vier op tien Belgen voorstander van tracing app die gebruik maakt van Bluetooth
5f0439be756b8119c4b2ff3e,https://www.tijd.be/r/t/1/id/10237653,2020-07-07T06:07:25.000Z,"De Zuid-Koreaanse technologiereus verrast met een sterke winstgroei over het 'pandemiekwartaal'. De verklaring? Onze datahonger is groter dan ooit.\n\nHet is zowat de officieuze aftrap van het driemaandelijks 'cijferseizoen': Samsung Electronics gunt beleggers nauwelijks een week na het afsluiten van het kwartaal al een eerste voorlopig blik in de resultaten.\n\nVeel uitleg bevat het korte persbericht niet, maar de impact van de pandemie die grote delen van de wereld tot een 'lockdown' noopte is duidelijk. Toch in de bovenste lijn: de omzet kwam uit rond 52.000 miljard Koreaanse won (38,5 miljard euro), van 56.130 miljard won in het tweede kwartaal van 2019.\n\nMaar in plaats van een winstdaling, rapporteert de elektronicareus een bedrijfswinst die met ruim een vijfde steeg tot ongeveer 8.100 miljard won (6 miljard euro). Een deel is volgens analisten het gevolg van een schadevergoeding van Apple, dat veel minder led-schermen bestelde dan contractueel afgesproken. Die betaling kan potentieel bijna 1.000 miljard won belopen.",Databoom stut winst Samsung
5f0439bf756b8119c4b2ff40,https://www.tijd.be/r/t/1/id/10237649,2020-07-07T05:07:01.000Z,"De beursgang van Palantir belooft meer licht te werpen op één van meest invloedrijke en controversiële data-analysebedrijven ter wereld.\n\nTwee lijntjes. Meer heeft misschien wel één van de belangrijkste persberichten van het jaar niet om het lijf. Met de opvallende boodschap: Palantir maakt zich op voor een beursgang op Wall Street.\n\nMeer informatie is er voorlopig nog niet, want de datagigant uit Silicon Valley maakt gebruik van de optie om de aftrap naar de publieke markt vertrouwelijk in te dienen bij de Amerikaanse beurswaakhond SEC.\n\nDie 'sluipende' registratie is typisch voor een bedrijf dat sinds de oprichting 17 jaar geleden door miljardair Peter Thiel en enkele veteranen van betaalspecialist PayPal omgeven is door een waas van mysterie. Het bedrijf is genoemd naar de palantír, de kristallen bollen die karakters uit de Lord of the Rings van Tolkien toelaten te communiceren en inzicht te verwerven.\n\nDat is ook exact wat Palantir doet: data met elkaar laten communiceren om inzicht te verwerven. Het bedrijf groeide zo uit tot een cruciale toeleverancier van vele politie- en veiligheidsdiensten in de wereld. Toen de Britse nationale gezondheidsdienst NHS in volle pandemie dringend zijn databanken wou stroomlijnen, klopte hij aan bij Palantir.\n\nMet andere woorden: zeggen dat Palantir bij de behandeling van gevoelige data betrokken, is een understatement van jewelste. Dat bleek twee jaren geleden, toen het Cambridge Analytica-schandaal over misbruik van Facebook-data de discrete Silicon Valley-reus even ongewenst in de schijnwerpers zette.\n\nHoe de beursnotering er zal uitzien, is nog niet duidelijk. Volgens persbureau Bloomberg is de kans reëel dat het net als bij Spotify een 'directe notering' wordt. Zo'n 'beursgang light' biedt bestaande aandeelhouders een vlottere manier om te verkopen, zonder dat het bedrijf vers geld ophaalt en zonder dat er 'road shows' zijn met verkoopspraatjes om beleggers warm te maken voor de nieuwkomer.\n\nOok over de waardering is het koffiedik kijken. In 2015 kreeg Palantir een waardering van 20 miljard dollar opgeplakt, maar later waren er kleinere insidertransacties tegen lagere waarderingen. Wel gaf Palantir al aan in 2020 break-even te zullen draaien, op een omzet van 1 miljard dollar.",Discrete datagigant zet stap naar de beurs
5f0439bfea2790e30f07e48b,https://www.knack.be/nieuws/belgie/tracing-app-komt-er-dan-toch/article-news-1617787.html,2020-07-07T07:09:07.000Z,"De contact tracing app in de strijd tegen het coronavirus zal tegen september klaar zijn. Dat heeft Karine Moykens, de voorzitter van het Interfederaal Comité Testing & Tracing, gezegd in De Ochtend (Radio 1). De app wordt niet verplicht.\n\nDe app geeft aan of je de voorbije dagen in contact bent geweest met iemand die besmet is met het coronavirus. Ons land ging eerst niet inzetten op zo'n app, maar vorig maand zetten de bevoegde overheden dan toch het licht op groen.\n\nDe app zou na de zomer beschikbaar zijn, zal vrijwillig zijn, moet complementair zijn aan de bestaande vorm van contact tracing en moet voldoende garanties bieden op het vlak van privacy, klonk het toen.\n\nBluetooth\n\nDe app werkt via bluetooth en legt vast met wie iemand in contact is geweest. Wie besmet is krijgt van de arts een code die in de app moet worden ingegeven. De app stuurt vervolgens een waarschuwing uit naar al wie met de besmette persoon in contact is geweest.\n\nUit een enquête van Vias institute met het Kenniscentrum Data & Maatschappij blijkt dat bijna vier op de tien Belgen (37%) bereid is een tracing app te installeren, 27% twijfelt.\n\nDe app geeft aan of je de voorbije dagen in contact bent geweest met iemand die besmet is met het coronavirus. Ons land ging eerst niet inzetten op zo'n app, maar vorig maand zetten de bevoegde overheden dan toch het licht op groen. De app zou na de zomer beschikbaar zijn, zal vrijwillig zijn, moet complementair zijn aan de bestaande vorm van contact tracing en moet voldoende garanties bieden op het vlak van privacy, klonk het toen. De app werkt via bluetooth en legt vast met wie iemand in contact is geweest. Wie besmet is krijgt van de arts een code die in de app moet worden ingegeven. De app stuurt vervolgens een waarschuwing uit naar al wie met de besmette persoon in contact is geweest. Uit een enquête van Vias institute met het Kenniscentrum Data & Maatschappij blijkt dat bijna vier op de tien Belgen (37%) bereid is een tracing app te installeren, 27% twijfelt.",Tracing app komt er dan toch
5f0471f325c9ef1a33370d41,https://vrtnws.be/p.xV5jB3bde,2020-07-07T10:26:40.000Z,"Ontwikkelaar Bytedance ontkent dat alvast met klem. Volgens hem staan de servers van TikTok op Amerikaans grondgebied en heeft het regime in Peking niet zomaar toegang tot de data van de gebruikers. TikTok is van Chinese makelij, maar probeert zich een internationaler imago aan te meten. Daarom stelde het bedrijf onlangs de Amerikaan Kevin Mayer aan als CEO. Mayer heeft jaren gewerkt bij Disney en heeft daar de streamingdienst geleid.","TikTok trekt zich terug uit Hongkong, de VS wil de app verbieden"
5f0471f5231a4231b248905f,https://www.nieuwsblad.be/cnt/dmf20200707_94193555,2020-07-07T11:38:15.000Z,"De kogel is (eindelijk) door de kerk. Ondanks een voorstel van Cercle Brugge voor een competitie met 18 ploegen, besliste de Pro League dat er volgend seizoen effectief met 16 ploegen en met ‘mini-play-offs’ zal gespeeld worden. De speeldata van seizoen 2020-2021 zijn eveneens bekend, woensdag volgt de volledige kalender. Het gestemde format kan alleen nog kan wijzigen als Waasland-Beveren gelijk krijgt voor het BAS.\n\nLEES OOK.Zoals verwacht: voorstel Cercle Brugge voor competitie met 18 ploegen wordt weggestemd\n\nDe Pro League heeft na maanden van onzekerheid eindelijk de knoop doorgehakt: 16 ploegen en mini-play-offs. De halvering van de punten blijft daarbij behouden, in tegenstelling tot wat Cercle Brugge voorstelde.\n\nDe nummers 1 tot 4 na de reguliere competitie zullen in de zogenaamde ‘Champions Play-off’ spelen om de titel en het extra Champions League-ticket. De nummers 5 tot 8 strijden dan weer om een Europa League-ticket. De winnaar van die ‘Europa League Play-off’ zal het opnemen tegen de nummer vier van de ‘Champions Play-off’, tenzij de bekerwinnaar zich bij de eerste vier schaarde. In dat geval is er geen finale en gaat het laatste Europese ticket rechtstreeks naar de winnaar van de ‘Europa League Play-off’. Voor het nummer 9 tot en met 14 eindigt het seizoen na de reguliere competitie.\n\nOok voor de strijd om de degradatie is er een wijziging. Nummer 16 in de stand degradeert rechtstreeks naar 1B, zoals ook nu het geval is. Maar het nummer 15 na 30 speeldagen speelt volgend seizoen een barragematch tegen de nummer 2 van 1B. In 1B werd dan weer de promotiefinale geschrapt. Wie na de reguliere competitie bovenaan staat, promoveert.\n\nSpeeldata\n\nDe speeldata van volgend seizoen werden eerder al bekendgemaakt. De Jupiler Pro League trapt af in het weekend van 7 augustus. In 1B staat de competitiestart gepland voor het weekend van 21 augustus.\n\nDe reguliere competitie in de hoogste klasse loopt af in het weekend van 16 april. Na die 30 speeldagen staan dan de play-offs op de kalender. Vanaf het weekend van 30 april spelen de eerste vier voor de titel en de nummers vijf tot acht voor het resterende Europese ticket. Tegen zondag 30 mei kennen we de eindstand, wanneer de laatste speeldag plaatsvindt.\n\nDe winnaar van de beker kennen we op zaterdag 24 of zondag 25 april: in dit weekend wordt de finale van de Croky Cup gespeeld.\n\nIn het weekend van 24 april wordt de bekerfinale gespeeld Foto: GMAX AGENCY\n\nDe speeldata van de reguliere competitie\n\nSpeeldag 1: 7/8-9/8\n\nSpeeldag 2:14/8-16/8\n\nSpeeldag 3: 21/8 -23/8\n\nSpeeldag 4: 28/8-30/8\n\nSpeeldag 5:11/9-13/9\n\nSpeeldag 6: 18/9-20/9\n\nSpeeldag 7: 25/9-27/9\n\nSpeeldag 8: 2/10-4/10\n\nSpeeldag 9: 16/10-18/10\n\nSpeeldag 10: 23/10-15/10\n\nSpeeldag 11: 30/10-1/11\n\nSpeeldag 12: 6/11-8/11\n\nSpeeldag 13: 20/11-22/11\n\nSpeeldag 14: 27/11-29/11\n\nSpeeldag 15: 4/12-6/12\n\nSpeeldag 16: 11/12-13/12\n\nSpeeldag 17: 18/12-20/12\n\nSpeeldag 18: 26/12-27/12\n\nSpeeldag 19: 22/1-24/1\n\nSpeeldag 20: 29/1-31/1\n\nSpeeldag 21: 5/2-7/2\n\nSpeeldag 22: 12/2-14/2\n\nSpeeldag 23: 19/2-21/2\n\nSpeeldag 24: 26/2-28/2\n\nSpeeldag 25: 5/3-7/3\n\nSpeeldag 26: 12/3-14/3\n\nSpeeldag 27: 19/3-21/3\n\nSpeeldag 28: 2/4-5/4\n\nSpeeldag 29: 9/4-11/4\n\nSpeeldag 30: 14/4-16/4\n\nDe play-offs\n\nSpeeldag 1: 30/4-2/5\n\nSpeeldag 2: 7/5-9/5\n\nSpeeldag 3: 12/5-13/5\n\nSpeeldag 4: 15/5-16/5\n\nSpeeldag 5: 19/5-20/5\n\nSpeeldag 6: 21/5-24/5\n\nSpeeldag 7: 30/5\n\nCroky Cup\n\n1/32e finale: 4/9-6/9\n\n1/16e finale: 15/12-17/12\n\nAchste finale: 15/1-17/1\n\nKwartfinale: 16/1-28/1\n\nHalve finale (heen): 9/2-11/2\n\nHalve finale (terug): 2/3-4/3\n\nFinale: 24/4 of 25/4","16 ploegen, mini-play-offs en extra stijger uit 1B mogelijk: zo zal profvoetbal er volgend seizoen uitzien"
5f0471f625c9ef1a33370d60,https://www.hbvl.be/cnt/dmf20200707_94380932/pro-league-hakt-eindelijk-knoop-door-zo-zal-profvoetbal-er-volgend-seizoen-uitzien,2020-07-07T12:08:30.000Z,"De kogel is (eindelijk) door de kerk. Ondanks een voorstel van Cercle Brugge voor een competitie met 18 ploegen, besliste de Pro League dat er volgend seizoen effectief met 16 ploegen en met ‘mini-play-offs’ zal gespeeld worden. De speeldata van seizoen 2020-2021 zijn eveneens bekend, woensdag volgt de volledige kalender. Het gestemde format kan alleen nog kan wijzigen als Waasland-Beveren gelijk krijgt voor het BAS.",Pro League hakt eindelijk knoop door: zo zal profvoetbal er volgend seizoen uitzien
5f0471f71d5004668ddee1f6,https://www.standaard.be/cnt/dmf20200707_93459721,2020-07-07T11:06:07.000Z,"De Risk Management Group heeft dinsdag maatregelen genomen die moeten voorkomen dat reizigers deze zomer het nieuwe coronavirus vanuit risicogebied mee terugbrengen naar België. Wij zetten ze voor u nog eens op een rij.\n\nWat moet ik doen als ik terugkeer uit een risicogebied?\n\nEen afspraak maken bij de huisarts voor uzelf en uw mede­reizigers, om een test te ­ondergaan. Daarna moet u minstens tien dagen thuis in quarantaine blijven. U mag het huis verlaten voor kleine essentiële aankopen, zoals eten of een bezoek aan de apotheek, zolang u maar een masker draagt en intens contact met anderen vermijdt.\n\nWat als mijn test negatief is?\n\nAls u meteen na terugkeer negatief test, blijft de quarantaine toch gelden. Ten vroegste vijf dagen na de eerste test, en negen dagen na de terugkeer, kan een tweede test worden afgenomen. In de praktijk komt het erop neer dat de quarantaine ten vroegste tien dagen na de ­terugkeer kan stoppen, maar dat hangt af van hoe snel een test wordt afgenomen en wanneer het resultaat er is. Uw arts zal u informeren wanneer u de quarantaine mag stopzetten.\n\nMoet ik voor die quarantaine vakantiedagen opofferen?\n\nWie kan werken, doet dat ­indien mogelijk van thuis uit, desnoods met een ‘quaran­taineattest’ van de dokter. Daarmee kan een werkgever aan zijn werknemer bewijzen dat hij kan (tele)werken, maar zich niet naar zijn werkplek kan begeven.\n\nWie niet van thuis uit kan ­werken, valt terug op een uitkering van tijdelijke werkloosheid. Zelfstandigen kunnen een beroep doen op een overbruggingskrediet.\n\nHoe kan ik weten wat een ­risicogebied is?\n\nDat zal de komende dagen verder duidelijk worden, onder meer via de website van Buitenlandse Zaken.\n\nDe European Centre voor Disease Prevention and Control (ECDC) houdt uitgebreide cijfers bij voor alle regio’s in de Europese landen. In de linkerbalk kan u een land aanklikken. Onder ‘.4 Subnational: notification rates, daily data’ vindt u een grafiek per regio. Daaruit kan u afleiden of het aantal besmettingen in de regio daalt, stabiliseert, of (opnieuw) in stijgende lijn zit. Op de linkeras van die grafiek leest u hoeveel nieuwe besmettingen er waren per 100.000 inwoners in de laatste twee weken. Alle regio’s met minder dan 20 gevallen per 100.000 inwoners beschouwt het ECDC als laag.\n\nDe autoriteiten voor elk land publiceren dagelijks ook gedetailleerde – en in sommige gevallen recentere –cijfers per regio, zoals Frankrijk, Nederland, Duitsland, Spanje en Italië.\n\nOp de kaart hieronder ziet u de voorlopig stand van zaken:",Wat u moet weten als u naar risicogebied reist
5f0471f7c22a0674b6463ea3,https://www.standaard.be/cnt/dmf20200707_94368357,2020-07-07T12:07:30.000Z,"De kogel is door de kerk. Ondanks een voorstel van Cercle Brugge voor een competitie met 18 ploegen, besliste de Pro League dat er volgend seizoen effectief met 16 ploegen en met ‘mini-play-offs’ zal gespeeld worden. De speeldata van seizoen 2020-2021 zijn eveneens bekend, woensdag volgt de volledige kalender.\n\nDe Pro League heeft na maanden van onzekerheid eindelijk de knoop doorgehakt: 16 ploegen en mini-play-offs. De halvering van de punten blijft daarbij behouden, in tegenstelling tot wat Cercle Brugge voorstelde.\n\nDe nummers 1 tot 4 na de reguliere competitie zullen in de zogenaamde ‘Champions Play-off’ spelen om de titel en het extra Champions League-ticket. De nummers 5 tot 8 strijden dan weer om een Europa League-ticket. De winnaar van die ‘Europa League Play-off’ zal het opnemen tegen de nummer vier van de ‘Champions Play-off’, tenzij de bekerwinnaar zich bij de eerste vier schaarde. In dat geval is er geen finale en gaat het laatste Europese ticket rechtstreeks naar de winnaar van de ‘Europa League Play-off’. Voor het nummer 9 tot en met 14 eindigt het seizoen na de reguliere competitie.\n\nOok voor de strijd om de degradatie is er een wijziging. Nummer 16 in de stand degradeert rechtstreeks naar 1B, zoals ook nu het geval is. Maar het nummer 15 na 30 speeldagen speelt volgend seizoen een barragematch tegen de nummer 2 van 1B. In 1B werd dan weer de promotiefinale geschrapt. Wie na de reguliere competitie bovenaan staat, promoveert.\n\nSpeeldata\n\nDe speeldata van volgend seizoen werden eerder al bekendgemaakt. De Jupiler Pro League trapt af in het weekend van 7 augustus. In 1B staat de competitiestart gepland voor het weekend van 21 augustus.\n\nDe reguliere competitie in de hoogste klasse loopt af in het weekend van 16 april. Na die 30 speeldagen staan dan de play-offs op de kalender. Vanaf het weekend van 30 april spelen de eerste vier voor de titel en de nummers vijf tot acht voor het resterende Europese ticket. Tegen zondag 30 mei kennen we de eindstand, wanneer de laatste speeldag plaatsvindt.\n\nDe winnaar van de beker kennen we op zaterdag 24 of zondag 25 april: in dit weekend wordt de finale van de Croky Cup gespeeld.\n\nDe speeldata van de reguliere competitie\n\nSpeeldag 1: 7/8-9/8\n\nSpeeldag 2:14/8-16/8\n\nSpeeldag 3: 21/8 -23/8\n\nSpeeldag 4: 28/8-30/8\n\nSpeeldag 5:11/9-13/9\n\nSpeeldag 6: 18/9-20/9\n\nSpeeldag 7: 25/9-27/9\n\nSpeeldag 8: 2/10-4/10\n\nSpeeldag 9: 16/10-18/10\n\nSpeeldag 10: 23/10-15/10\n\nSpeeldag 11: 30/10-1/11\n\nSpeeldag 12: 6/11-8/11\n\nSpeeldag 13: 20/11-22/11\n\nSpeeldag 14: 27/11-29/11\n\nSpeeldag 15: 4/12-6/12\n\nSpeeldag 16: 11/12-13/12\n\nSpeeldag 17: 18/12-20/12\n\nSpeeldag 18: 26/12-27/12\n\nSpeeldag 19: 22/1-24/1\n\nSpeeldag 20: 29/1-31/1\n\nSpeeldag 21: 5/2-7/2\n\nSpeeldag 22: 12/2-14/2\n\nSpeeldag 23: 19/2-21/2\n\nSpeeldag 24: 26/2-28/2\n\nSpeeldag 25: 5/3-7/3\n\nSpeeldag 26: 12/3-14/3\n\nSpeeldag 27: 19/3-21/3\n\nSpeeldag 28: 2/4-5/4\n\nSpeeldag 29: 9/4-11/4\n\nSpeeldag 30: 14/4-16/4\n\nDe play-offs\n\nSpeeldag 1: 30/4-2/5\n\nSpeeldag 2: 7/5-9/5\n\nSpeeldag 3: 12/5-13/5\n\nSpeeldag 4: 15/5-16/5\n\nSpeeldag 5: 19/5-20/5\n\nSpeeldag 6: 21/5-24/5\n\nSpeeldag 7: 30/5\n\nCroky Cup\n\n1/32e finale: 4/9-6/9\n\n1/16e finale: 15/12-17/12\n\nAchste finale: 15/1-17/1\n\nKwartfinale: 16/1-28/1\n\nHalve finale (heen): 9/2-11/2\n\nHalve finale (terug): 2/3-4/3\n\nFinale: 24/4 of 25/4","16 ploegen, mini-play-offs en extra stijger mogelijk: zo zal profvoetbal er volgend seizoen uitzien"
5f0471f9c22a0674b6463ea8,https://www.gva.be/cnt/dmf20200707_94362958/16-ploegen-mini-play-offs-en-extra-stijger-mogelijk-zo-zal-profvoetbal-er-volgend-seizoen-uitzien,2020-07-07T12:06:08.000Z,"De kogel is (eindelijk) door de kerk. Ondanks een voorstel van Cercle Brugge voor een competitie met 18 ploegen, besliste de Pro League dat er volgend seizoen effectief met 16 ploegen en met ‘mini-play-offs’ zal gespeeld worden. De speeldata van seizoen 2020-2021 zijn eveneens bekend, woensdag volgt de volledige kalender.\n\nDe Pro League heeft na maanden van onzekerheid eindelijk de knoop doorgehakt: 16 ploegen en mini-play-offs. De halvering van de punten blijft daarbij behouden, in tegenstelling tot wat Cercle Brugge voorstelde.\n\nDe nummers 1 tot 4 na de reguliere competitie zullen in de zogenaamde ‘Champions Play-off’ spelen om de titel en het extra Champions League-ticket. De nummers 5 tot 8 strijden dan weer om een Europa League-ticket. De winnaar van die ‘Europa League Play-off’ zal het opnemen tegen de nummer vier van de ‘Champions Play-off’, tenzij de bekerwinnaar zich bij de eerste vier schaarde. In dat geval is er geen finale en gaat het laatste Europese ticket rechtstreeks naar de winnaar van de ‘Europa League Play-off’. Voor het nummer 9 tot en met 14 eindigt het seizoen na de reguliere competitie.\n\nOok voor de strijd om de degradatie is er een wijziging. Nummer 16 in de stand degradeert rechtstreeks naar 1B, zoals ook nu het geval is. Maar het nummer 15 na 30 speeldagen speelt volgend seizoen een barragematch tegen de nummer 2 van 1B. In 1B werd dan weer de promotiefinale geschrapt. Wie na de reguliere competitie bovenaan staat, promoveert.\n\nSpeeldata\n\nDe speeldata van volgend seizoen werden eerder al bekendgemaakt. De Jupiler Pro League trapt af in het weekend van 7 augustus. In 1B staat de competitiestart gepland voor het weekend van 21 augustus.\n\nDe reguliere competitie in de hoogste klasse loopt af in het weekend van 16 april. Na die 30 speeldagen staan dan de play-offs op de kalender. Vanaf het weekend van 30 april spelen de eerste vier voor de titel en de nummers vijf tot acht voor het resterende Europese ticket. Tegen zondag 30 mei kennen we de eindstand, wanneer de laatste speeldag plaatsvindt.\n\nDe winnaar van de beker kennen we op zaterdag 24 of zondag 25 april: in dit weekend wordt de finale van de Croky Cup gespeeld.\n\nIn het weekend van 24 april wordt de bekerfinale gespeeld — GMAX AGENCY\n\nDe speeldata van de reguliere competitie\n\nSpeeldag 1: 7/8-9/8\n\nSpeeldag 2:14/8-16/8\n\nSpeeldag 3: 21/8 -23/8\n\nSpeeldag 4: 28/8-30/8\n\nSpeeldag 5:11/9-13/9\n\nSpeeldag 6: 18/9-20/9\n\nSpeeldag 7: 25/9-27/9\n\nSpeeldag 8: 2/10-4/10\n\nSpeeldag 9: 16/10-18/10\n\nSpeeldag 10: 23/10-15/10\n\nSpeeldag 11: 30/10-1/11\n\nSpeeldag 12: 6/11-8/11\n\nSpeeldag 13: 20/11-22/11\n\nSpeeldag 14: 27/11-29/11\n\nSpeeldag 15: 4/12-6/12\n\nSpeeldag 16: 11/12-13/12\n\nSpeeldag 17: 18/12-20/12\n\nSpeeldag 18: 26/12-27/12\n\nSpeeldag 19: 22/1-24/1\n\nSpeeldag 20: 29/1-31/1\n\nSpeeldag 21: 5/2-7/2\n\nSpeeldag 22: 12/2-14/2\n\nSpeeldag 23: 19/2-21/2\n\nSpeeldag 24: 26/2-28/2\n\nSpeeldag 25: 5/3-7/3\n\nSpeeldag 26: 12/3-14/3\n\nSpeeldag 27: 19/3-21/3\n\nSpeeldag 28: 2/4-5/4\n\nSpeeldag 29: 9/4-11/4\n\nSpeeldag 30: 14/4-16/4\n\nDe play-offs\n\nSpeeldag 1: 30/4-2/5\n\nSpeeldag 2: 7/5-9/5\n\nSpeeldag 3: 12/5-13/5\n\nSpeeldag 4: 15/5-16/5\n\nSpeeldag 5: 19/5-20/5\n\nSpeeldag 6: 21/5-24/5\n\nSpeeldag 7: 30/5\n\nCroky Cup\n\n1/32e finale: 4/9-6/9\n\n1/16e finale: 15/12-17/12\n\nAchste finale: 15/1-17/1\n\nKwartfinale: 16/1-28/1\n\nHalve finale (heen): 9/2-11/2\n\nHalve finale (terug): 2/3-4/3\n\nFinale: 24/4 of 25/4","16 ploegen, mini-play-offs en extra stijger mogelijk: zo zal profvoetbal er volgend seizoen uitzien"
5f04aa3534b2a553af71e00e,https://www.nieuwsblad.be/cnt/dmf20200707_95840625,2020-07-07T16:10:20.000Z,"De Amerikaanse minister van Buitenlandse Zaken Mike Pompeo heeft gezegd dat hij “zeker overweegt” om Chinese socialemedia-apps waaronder TikTok te verbieden. Hij suggereerde in een vraaggesprek met nieuwszender Fox News dat de apps informatie doorsluizen naar de Chinese overheid. TikTok ontkent dat.\n\nAmerikaanse volksvertegenwoordigers uitten eerder hun zorgen over eventuele risico’s voor de nationale veiligheid omdat TikTok mogelijk data met de Chinese overheid zou delen. De Congresleden zijn bezorgd over Chinese wetgeving die bedrijven verplicht om mee te werken met inlichtingendiensten.\n\nPompeo zei dat Amerikanen voorzichtig moeten zijn met het gebruik van TikTok, waarmee gebruikers korte video’s kunnen maken. De app is eigendom is van het Chinese bedrijf ByteDance. Op de vraag of hij de app zou aanraden, antwoordde Pompeo: “Alleen als je wil dat je privégegevens in de handen van de Chinese communistische partij vallen”.\n\nTikTok liet in reactie op Pompeo’s uitspraken weten dat het nog nooit data van gebruikers heeft verstrekt aan de Chinese overheid en dat ook nooit zal doen, ook niet als de Chinese autoriteiten daarom zouden vragen. “Veilig en goed beveiligd gebruik is onze hoogste prioriteit”, zei het bedrijf tegen het Britse persbureau Reuters.\n\nTikTok is in China zelf niet beschikbaar. ByteDance zou zich zoveel mogelijk van het thuisland willen distantiëren om de app aantrekkelijker te maken voor een wereldwijd publiek.\n\nPompeo komt met zijn opmerkingen over TikTok op een moment dat de verhouding tussen de VS en China toch al onder druk staan. De twee grootmachten ruziën onder meer over de herkomst van het nieuwe coronavirus en over de recente beslissing van China een nieuwe veiligheidswet voor Hongkong in te voeren. Volgens de VS wil China de bevolking van de voormalige Britse kroonkolonie met behulp van die wet knechten.",VS overwegen Chinese sociale media te weren
5f04aa38ca48dc83c75a98bb,https://www.tijd.be/r/t/1/id/10237763,2020-07-07T16:02:45.000Z,"Hoewel het aantal vacatures voor IT’ers en ingenieurs de voorbije maanden stevig is gedaald, blijven het forse knelpuntberoepen. Meer nog: experts en bedrijven verwachten dat de coronacrisis de digitalisering zo versnelt dat die hoogtechnische profielen nog meer nodig zullen zijn.\n\nMet het einde van het academiejaar komt opnieuw een hele lichting afgestudeerden op de arbeidsmarkt. Hoe heeft corona ingehakt op de aanwervingsappetijt van bedrijven? Hebben ook ingenieurs en IT’ers, profielen die altijd al in de vuurlinie stonden van de war for talent, de voorbije maanden meer moeite ondervonden om aan de bak te komen? De recentste cijfers van de VDAB geven een dubbel beeld.\n\nIn de sector informatica, media en telecom ontving de Vlaamse dienst voor Arbeidsbemiddeling tussen juni 2019 en mei 2020 bijna 10.000 vacatures (9.229), waarvan zowat 3.000 vacatures voor informatica- en ICT-medewerkers. Dat is een daling van 23 procent tegenover de periode van 12 maanden daarvoor (juni 2018 - mei 2019). Het meest gevraagde beroep is met voorsprong analist-ontwikkelaar ICT, met 1.512 vacatures in de voorbije 12 maanden. Maar ook dat aantal daalde met 41 procent. ‘We zien enkele bedrijven die duidelijk minder vacatures gemeld hebben dan in de vorige periode, soms enkele honderden minder’, zegt Sofie Van Bommel, de woordvoerster van de VDAB. ‘Dat kan gedeeltelijk aan de coronacrisis liggen, vooral bij bedrijven die op projectbasis werken met freelancers.’\n\nIngenieurs\n\nEen gelijkaardig beeld zien we bij de ingenieurs, ook al heeft de VDAB die profielen niet in een apart cijferhokje zitten. De grootste groep is terug te vinden onder de noemer 'expert onderzoek en ontwikkeling in de industrie'. Daar gaven de bedrijven de voorbije 12 maanden 644 vacatures door, waar dat er in de periode juni 2018 tot mei 2019 nog 720 waren (-10%). Hetzelfde geldt voor de beroepsgroep productmanager, waar het aantal vacatures - vooral voor ingenieurs - met 37 procent daalde.\n\nWe zitten iets onder het aanwervingsniveau van vorig jaar. Dat heeft vooral te maken met de onzekerheid op middellange termijn. Hans Casiers Hr-directeur DEME\n\nHeel wat bedrijven die erom bekend staan elk jaar bij het einde van het academiejaar grote hordes pas afgestudeerden aan te nemen, beamen dat het momenteel op een lager pitje staat. Bij de baggeraar DEME zegt hr-directeur Hans Casier dat hij voorzichtiger is geworden. ‘Met 50 tot 60 vacatures zitten we iets onder het niveau van vorig jaar. Dat heeft vooral te maken met de onzekerheid op middellange termijn. Zet de economische vertraging zich door in het najaar of gaat het toch nog meevallen in onze sector? Daarom gaan we iets bewuster om met aanwervingen.’\n\nOok bij Thermote & Vanhalst, wereldwijd marktleider in de distributie en verhuur van vorkheftrucks en hoogtewerkers, wachten ze af wat het najaar brengt. Daar is van de 160 vacatures geen enkele geschrapt, maar zijn er wel een vijftigtal on hold gezet. Bij de banken Belfius en KBC, traditionele grootrekruteerders, is het aantal geopende vacatures afgenomen in vergelijking met een jaar geleden. Bij Belfius gaat het om 40 vacatures tegenover 70 een jaar geleden. Het consultingbedrijf EY heeft het voorbije jaar (tot en met juni) in België 500 mensen aangenomen - IT’ers, fiscaal specialisten, juristen, licentiaten economie, handelsingenieurs-beleidsinformatica - tegenover 600 vorig jaar (-17%). ‘Maar dat heeft eerder te maken met onze inspanningen om het verloop van medewerkers terug te dringen dan met de coronamalaise’, zegt hr-directeur Wim De Wit. ‘Doordat onze retentie steeg, moesten we minder aanwervingen doen.’\n\nWitte raaf\n\nDoor de lagere vraag en een groter aantal werkzoekenden is volgens Van Bommel de kans voor bedrijven iets groter geworden dat ze toch die ene 'witte raaf' vinden. ‘Wie afstudeert met een diploma in die richtingen mag er vrij zeker van zijn goed terecht te komen.’\n\nDat merkt ook De Wit. ‘De vacatures raken sneller ingevuld. Waar we vroeger nog veel toezeggingen kregen na de zomervakantie, grijpen sollicitanten die de job hebben nu meteen hun kans. Het is alsof ze sneller eieren voor hun geld kiezen, door de economische onzekerheid, maar ook omdat ze voelen dat er bij andere bedrijven misschien enige terughoudendheid is.’\n\nDe terugval in het aantal vacatures betekent evenwel niet dat de technologische knelpuntberoepen tot het verleden behoren. Volgens Van Bommel zullen de hoger opgeleide profielen schaars blijven. ‘Als je de vacaturecijfers afzet tegen het kleine aantal werkzoekenden dat het juiste diploma heeft, blijven het knelpuntberoepen. De coronacrisis heeft de onderliggende mismatch tussen vraag en aanbod op de arbeidsmarkt niet veranderd. De vraag van de kant van de werkgevers blijft bestaan en bovendien zijn het beroepen die de nodige competenties, kennis en kwalificaties vragen. Lang niet iedereen die interesse heeft in die beroepen heeft dat allemaal al op zak.’ Het aantal werkzoekenden met een diploma ingenieur op zak is nauwelijks gestegen.\n\nPatrick Slaets, arbeidsmarktexpert van de studiedienst van de technologiefederatie Agoria, verwacht dat de vraag naar technisch talent groot blijft. Hij wijst zelfs op een tegenbeweging op langere termijn door corona. ‘De terugval van de vraag is een tijdelijk fenomeen, dat op de langere termijn meer dan gecompenseerd wordt door twee factoren. Vooreerst is er de digitale versnelling op het vlak van AI, big data, cloud en robotics - zeg maar de kern van IT. Daarnaast heb je de digitale versnelling in de hele economie. Denk aan telewerk, videoconferencing, e-commerce. De manier waarop banken, warenhuisketens en vastgoedmakelaars hun producten en diensten tot bij de klant brengen, wordt steeds digitaler. Daar heeft corona een duidelijke versnelling gebracht.’\n\n'Tussen 2025 en 2030, hadden we zonder de coronacrisis 20 tot 30 procent meer automatisering verwacht. Door corona loopt dat op tot 50 procent extra. Daarvoor zijn nog meer IT’ers en ingenieurs nodig.’ Peter Slaets Arbeidsmarktexpert Agoria\n\nReculer pour mieux sauter\n\nSlaets noemt het ‘reculer pour mieux sauter’. Tegen volgend jaar verwacht hij een pak extra jobs als gevolg van de digitalisering door corona. 'Op langere termijn, tussen 2025 en 2030, hadden we zonder de coronacrisis 20 tot 30 procent meer automatisering en digitalisering verwacht bij de bedrijven. Door corona loopt dat op tot naar schatting 50 procent. Daarvoor zijn nog meer IT’ers en ingenieurs nodig.’\n\n‘Zelfs als er een tweede coronagolf komt, gaan we er nog van uit dat de wereldeconomie zich in 2021 toch zo herpakt dat we blijven groeien’, zegt Isabelle Van de Voorde, de woordvoerster van Thermote en Vanhalst. ‘De vacatures voor 32 IT-profielen blijven openstaan, omdat we nog steeds veel plannen hebben met onze digitale strategie. Die mensen blijven we nodig hebben.’\n\nBij de banken klinkt hetzelfde geluid. ‘We werven gericht aan in commerciële functies, dataprofielen, IT, risk en specifieke bancaire functies’, zegt Stef Leunens. ‘Voor heel 2020 verwachten we 100 à 150 mensen aan te werven, van wie er momenteel al ongeveer 70 in dienst zijn. Ook de komende jaren zal er, door de verdere digitalisering, een nood blijven aan data en technische IT-profielen.’",Corona doet vraag naar ingenieurs en IT’ers eerst afnemen en dan boomen
5f04aa3a1b7c5d250baf0abd,https://www.tijd.be/r/t/1/id/10237746,2020-07-07T14:56:10.000Z,"Het West-Vlaamse IT-bedrijf Trustteam legt de hand op zijn Franstalige sectorgenoot Nexis. De prijs van de overname is niet bekend.\n\nTrustteam biedt diensten aan voor infrastructuur, beveiliging en communicatie, waardoor kmo's hun IT-beheer kunnen uitbesteden. Het Kortrijkse bedrijf, dat eigen software ontwikkelde, beschikt over twee datacenters, waardoor het klanten ook oplossingen in de cloud kan aanbieden. Het richt zich tot start-ups en kmo's en heeft kantoren in België, Frankrijk en Roemenië.\n\nSinds de instap van de investeringsreus Ardian in het kapitaal eind 2018 verwierf de West-Vlaamse groep al Dsoft, een Frans IT-bedrijf. Nu legt ze ook de hand op haar Franstalige sectorgenoot Nexis uit Waver.\n\nNexis, dat voor de deal werd geadviseerd door het fusie- en overnamehuis Allyum, was in 2018 goed voor een brutomarge (omzet min kosten) van 3,7 miljoen euro en een operationele winst van bijna 1 miljoen. Dankzij de overname van het Waverse bedrijf nadert de jaaromzet van Trustteam de kaap van 50 miljoen euro.\n\nArdian is een van 's werelds grootste private-equitygroepen. De financiële reus is in België ook de eigenaar van Noordzee Helikopters Vlaanderen, het opslagbedrijf voor vloeibare chemische producten LBC Tank Terminals en de specialist in natuurlijke oliën en extracten Inula.\n\nTielt\n\nOok in Vlaanderen werd zopas een deal gesloten in dezelfde sector. Ondernemer Bart Verhelst opende het kapitaal van de Tieltse aanbieder van cloud- en infrastructuuroplossingen IT Provider voor een reeks ondernemers/investeerders. Dat gebeurde via een zogenaamde 'smart deal'-structuur die opgezet werd door de bedrijfsadviseur SDM-Valorum.\n\nIn het ‘smart deal’-model nemen een bedrijfsleider en een groep managers een minderheidsparticipatie in de nieuwe constructie boven een bedrijf. De overige aandelen worden onderschreven door een groep individuele investeerders.",IT-groep Trustteam koopt sectorgenoot Nexis
5f04aa3b1b7c5d250baf0ac0,https://www.tijd.be/r/t/1/id/10237726,2020-07-07T14:27:47.000Z,"De Duitse bankreus en de Amerikaanse techgigant zullen de komende tien jaar samen investeren in nieuwe financiële technologie.\n\nDeutsche Bank en Google kondigden dinsdag een samenwerkingsakkoord van minstens tien jaar aan waarbij de Amerikaans techgigant clouddiensten zal leveren aan de Duitse grootbank. De Duitsers zullen de Google-services aanwenden om hun IT-infrastructuur grondig te vernieuwen.\n\nBeide zullen ook bankdiensten ontwikkelen en die samen aan klanten aanbieden. Dankzij de deal kan Deutsche Bank gebruikmaken van Googles knowhow in data-analyse, artificiële intelligentie en machine learning om meer efficiënte systemen voor risicoanalyse of bescherming van klantengegevens te ontwikkelen.\n\nAmazon-kredieten\n\nDe nieuwe samenwerking zet nog eens in de verf welke ambities Amerikaanse techreuzen hebben in financiële diesnten. Eind juni raakte bekend dat de Amerikaanse e-commmercigant en het Nederlandse ING de handen in elkaar hebben geslagen.",Deutsche Bank en Google gaan samen bankdiensten ontwikkelen
5f04aa3c1b7c5d250baf0ac1,http://feeds.nieuwsblad.be/~r/economie/algemeen/~3/L0UJYQxyVPk/dmf20200707_95840625,2020-07-07T16:10:20.000Z,"De Amerikaanse minister van Buitenlandse Zaken Mike Pompeo heeft gezegd dat hij “zeker overweegt” om Chinese socialemedia-apps waaronder TikTok te verbieden. Hij suggereerde in een vraaggesprek met nieuwszender Fox News dat de apps informatie doorsluizen naar de Chinese overheid. TikTok ontkent dat.\n\nAmerikaanse volksvertegenwoordigers uitten eerder hun zorgen over eventuele risico’s voor de nationale veiligheid omdat TikTok mogelijk data met de Chinese overheid zou delen. De Congresleden zijn bezorgd over Chinese wetgeving die bedrijven verplicht om mee te werken met inlichtingendiensten.\n\nPompeo zei dat Amerikanen voorzichtig moeten zijn met het gebruik van TikTok, waarmee gebruikers korte video’s kunnen maken. De app is eigendom is van het Chinese bedrijf ByteDance. Op de vraag of hij de app zou aanraden, antwoordde Pompeo: “Alleen als je wil dat je privégegevens in de handen van de Chinese communistische partij vallen”.\n\nTikTok liet in reactie op Pompeo’s uitspraken weten dat het nog nooit data van gebruikers heeft verstrekt aan de Chinese overheid en dat ook nooit zal doen, ook niet als de Chinese autoriteiten daarom zouden vragen. “Veilig en goed beveiligd gebruik is onze hoogste prioriteit”, zei het bedrijf tegen het Britse persbureau Reuters.\n\nTikTok is in China zelf niet beschikbaar. ByteDance zou zich zoveel mogelijk van het thuisland willen distantiëren om de app aantrekkelijker te maken voor een wereldwijd publiek.\n\nPompeo komt met zijn opmerkingen over TikTok op een moment dat de verhouding tussen de VS en China toch al onder druk staan. De twee grootmachten ruziën onder meer over de herkomst van het nieuwe coronavirus en over de recente beslissing van China een nieuwe veiligheidswet voor Hongkong in te voeren. Volgens de VS wil China de bevolking van de voormalige Britse kroonkolonie met behulp van die wet knechten.",VS overwegen Chinese sociale media te weren
5f04e27ac95791feedea9ca4,https://www.tijd.be/r/t/1/id/10237799,2020-07-07T18:29:56.000Z,"De nieuwe veiligheidswet voor Hongkong, die volgens critici de vrijheid van meningsuiting bedreigt, zadelt ook socialemediabedrijven met hoofdbrekens op.\n\nStevenen de internationale techreuzen af op een clash met China? Die vraag dringt zich op nu Facebook, Twitter, Google en Microsoft beslist hebben niet langer data over gebruikers te delen met Hongkong. De reden: de nieuwe veiligheidswet in de stadstaat.\n\nDe veelbesproken Chinese veiligheidswet voor Hongkong geeft langzaam maar zeker haar geheimen prijs. Sinds ze een week geleden van kracht werd, bestond over het doel geen twijfel: de democratische protestbeweging in de Britse ex-kolonie na ruim een jaar de nek omwringen.\n\nDe tekst stelt separatisme, terrorisme, ondermijning van de staat en samenzwering met buitenlandse machten strafbaar. Wie zich aan die feiten schuldig maakt, riskeert levenslang.\n\nTechbedrijven\n\nMaar pas maandagavond werd duidelijk dat de nieuwe wet ook verstrekkende gevolgen kan hebben voor techbedrijven. De tekst geeft de lokale autoriteiten de bevoegdheid maatregelen te nemen om 'toezicht te houden op het internetverkeer en onlineberichten en die te reguleren'.\n\nWie geen gehoor geeft aan het verzoek, riskeert zware boetes, een overname van de server, huiszoekingen en zelfs een jaar cel.\n\nAls de politie in Hongkong vermoedt dat een 'elektronische boodschap' de 'nationale veiligheid' in het gedrang kan brengen, mag ze bij de provider, het platform of de producent aankloppen 'met de vraag het bericht te verwijderen of de toegang tot bepaalde inhoud of een bepaalde account te blokkeren'. Wie geen gehoor geeft aan het verzoek, riskeert zware boetes, een overname van de server, huiszoekingen en zelfs een jaar cel.\n\nHet is geen toeval dat techbedrijven in het vizier lopen. In tegenstelling tot op het Chinese vasteland ontsnapten Facebook, WhatsApp, Instagram, Twitter, Googles YouTube en Microsofts LinkedIn in Hongkong de afgelopen jaren wel aan de 'grote Chinese firewall'.\n\nProtesten\n\nDe inwoners van de stadstaat maakten dankbaar gebruik van die platformen om hun politieke mening te uiten. Stevig versleutelde berichtendiensten als Telegram en Signal speelden het voorbije jaar zelfs een cruciale rol bij de organisatie van de protesten tegen de toenemende Chinese inmenging in het gebied.\n\nBuitenlandse bedrijven zitten gevangen tussen hun natuurlijke affiniteit met de vrijheid van informatie en hun commerciële verlangen om in een grote Chinese markt actief te zijn. Steve Vickers Politiek en bedrijfsconsultant\n\nDe veiligheidswet zadelt de internationale techtitanen met een dilemma op. Als ze zich ernaar schikken, dreigen ze gebruikers tegen zich in het harnas te jagen én riskeren ze zich de woede van verschillende westerse staten op de hals te halen. Die namen China de voorbije dagen stevig op de korrel over de indijking van de autonomie van Hongkong en het gebrek aan respect voor politieke vrijheden.\n\nSchikken de Facebooks, Googles, Twitters en Microsofts van deze wereld zich niet naar de wensen van de Hongkongse autoriteiten, dan dreigen ze op ramkoers te belanden met Peking. 'Buitenlandse bedrijven staan door de nieuwe wet voor een moeilijke evenwichtsoefening', meent politiek en bedrijfsconsultant Steve Vickers. 'Ze zitten gevangen tussen hun natuurlijke affiniteit met de vrijheid van informatie en hun commerciële verlangen om in een grote Chinese markt actief te zijn.'\n\nVrijheid van meningsuiting\n\nVoorlopig lijkt de vrijheid van meningsuiting voor de techreuzen te primeren. Enkele uren nadat bekend geraakt was dat de politie in Hongkong verregaande bevoegdheden krijgt om het internet te superviseren, maakten de Amerikaanse bedrijven Facebook, Twitter, Google en Microsoft bekend voorlopig geen data over gebruikers meer te delen met Hongkong.\n\nDe techbedrijven kunnen niet langer de politieke implicaties van hun activiteiten loochenen. Ze staan voor duidelijke keuzes. Waar ontplooien ze activiteiten? En in hoeverre compromitteren ze zichzelf? Julien Chaisse Hoogleraar rechten City University Hongkong\n\nDe kwestie bewijst alvast één ding, zegt Julien Chaisse, hoogleraar rechten aan de City University in Hongkong. 'De techbedrijven kunnen niet langer de politieke implicaties van hun activiteiten loochenen. Ze staan voor duidelijke keuzes. Waar ontplooien ze activiteiten? En in hoeverre compromitteren ze zichzelf?'\n\nMet die vragen worstelt ook Zoom. Het Amerikaanse videoconferencingbedrijf duwt de pauzeknop in voor de samenwerking met Hongkong. Vorige maand had het nog de wind van voren gekregen in de VS nadat het bij de herdenking van het Tienanmenprotest van 31 jaar geleden op vraag van Peking accounts geblokkeerd had van Hongkongse activisten. Door nu kort op de bal te spelen lijkt Zoom een nieuwe reprimande te willen voorkomen.\n\nTikTok\n\nSchermvullende weergave ByteDance, de eigenaar van TikTok, trekt de entertainmentapp terug uit Hongkong. ©EPA\n\nWellicht zet een gelijkaardige redenering ByteDance, de Chinese eigenaar van TikTok, ertoe aan zijn entertainmentapp niet langer beschikbaar te stellen in Hongkong. Het bedrijf stelt alles in het werk om de internationale gemeenschap, de VS op kop, ervan te overtuigen dat het geen banden heeft met de machthebbers in Peking. Maar ook de aanstelling van een Amerikaanse CEO kon niet voorkomen dat Washington overweegt TikTok in de ban te doen. Of de terugtrekking van de app uit Hongkong de VS op andere gedachten brengt, valt af te wachten.",Techreuzen staan voor dilemma in Hongkong
5f04e27ac95791feedea9ca7,https://www.tijd.be/r/t/1/id/10237789,2020-07-07T18:15:01.000Z,"Orange Belgium, de derde telecomoperator in onze markt, stelt met Xavier Pichon een nieuwe CEO aan net nu het prijsverhogingen niet langer kan uitsluiten.\n\nHet kleinere broertje van de drie beursgenoteerde telecomspelers heeft de CEO aangeduid die de komende jaren de strijd moet aangaan met John Porter (Telenet) en Guillaume Boutin (Proximus). Het gaat om de in onze contreien nobele onbekende Xavier Pichon. Hij was tussen 1998 en 2018 al aan de slag in tal van functies bij de Franse moedergroep Orange. Nu komt hij over van de consultant Boston Consulting Group. Hij begint op 1 september aan zijn opdracht in de Orange-gebouwen in Evere.\n\nSchermvullende weergave Ex-topman Michael Trabbia ©BELGA\n\nPichon erft van zijn voorganger Michael Trabbia een bedrijf dat zich met marketing probeerde te positioneren als de 'gedurfde uitdager' van de grote twee. '#boldchallenger' was de hippe slagzin die dat moest ondersteunen. Trabbia zette in op de lancering van de 'triple-play-bundel' (internet, mobiele telefonie, digitale tv) Love en ongelimiteerd mobiel internet voor de datavreters onder ons. Trabbia kon die strategie najagen omdat de telecomwaakhond BIPT gunstige groothandelstarieven, voor de huur van het vaste Telenet-netwerk, in het vooruitzicht stelde.\n\nDe definitieve beslissing over die tarieven vielen in mei, ze werden vorige week van kracht. De tarieven zijn nog altijd gunstig voor Orange Belgium, maar minder gunstig dan verwacht. Trabbia gaf al aan ontgoocheld te zijn over de netwerkhuur, en zei prijsverhogingen vanaf volgend jaar niet uit te sluiten. Ook een aanbod met alleen breedbandinternet staat op de helling. Pichon wacht de moeilijke evenwichtsoefening het uitdagersaura van Orange Belgium overeind te houden, maar de Love-bundel toch rendabel te krijgen.\n\nEen ander dossier waarin Pichon op vinkenslag moet zitten, is de verkoop van de Waalse kabeloperator VOO. De holding Nethys had VOO verkocht aan het Amerikaanse investeringsfonds Providence, terwijl Orange Belgium ook kandidaat was. De kortgedingrechter schortte de overname van VOO door Providence eind juni nog op. Hij volgde Orange Belgium in de argumentatie dat de verkoop niet op een faire manier was verlopen. Pichon krijgt op dat dossier dus een herkansing.\n\nPichon wacht de moeilijke evenwichtsoefening om het uitdagersaura van Orange Belgium overeind te houden, maar de Love-bundel toch rendabel te krijgen.\n\nEen eventuele overname van VOO door Orange Belgium zou strategisch steek houden voor die laatste, betoogde ING-analist David Vagman al, wegens de synergievoordelen. Maar er is ook een risico: Orange Belgium zou wel eens kunnen 'overbieden'. De telecomspeler is niet de enige die op de loer ligt. Ook Telenet-CEO John Porter heeft zijn zinnen gezet op VOO, om zo eindelijk een nationale telecomoperator te worden. Ook daar komt Orange Belgium dus een van de grote twee op zijn weg tegen.",CEO Orange Belgium moet uitdagersaura bewaken
5f04e27b86eec57913eaa918,https://www.tijd.be/r/t/1/id/10237784,2020-07-07T18:00:01.000Z,"Het Antwerpse Byteflies krijgt het fiat van de Amerikaanse regulator voor een draagbare techpleister die ook buiten het ziekenhuis vitale functies registreert. Dat kan geld uitsparen voor grote farmabedrijven.\n\nDe 'Sensor Dot' van Byteflies is voor de Amerikaanse geneesmiddelenwaakhond FDA nu officieel een 'medisch toestel'. De techpleister meet continu lichaamsfuncties, ook buiten de ziekenhuismuren of de dokterspraktijk. Dat kan gaan om de hartslag, de lichaamstemperatuur of spier-, brein- of bewegingssignalen.\n\nIs die goedkeuring meer dan een administratieve zegening? Toch wel, vindt Byteflies-topman Hans Danneels. 'We hadden al klanten in de Verenigde Staten, maar het is een belangrijke groeimarkt. Het is van belang dat we daar een kwaliteitsstempel krijgen van de regulator.'\n\nWe leerden Hans en Hans kennen toen Louis Showpad in de VS aan het uitbouwen was Pieterjan Bouten Oprichter ShowPad\n\nHet verhaal van Byteflies begint in 2015 en is er een van twee Hansen. Hans Danneels werkte in een Nokia-lab in Californië, Hans De Clercq in de cocon van exacte wetenschappen in het Leuvense Arenbergpark. De lijm tussen de twee was de vraag hoe draagbare minitoestellen (wearables) de zorg op haar kop kunnen zetten. Hun plannen kwamen al snel op de radar van Pieterjan Bouten en Louis Jonckheere, het duo achter het verkoopsoftwarebedrijf Showpad. 'We leerden Hans en Hans kennen toen Louis Showpad in de VS aan het uitbouwen was. Het waren 'slimme gasten' die hun visie simpel konden uitleggen', zegt Bouten. Ze investeerden in opeenvolgende rondes.\n\nDie visie leest als volgt: Byteflies blijft met zijn wearables weg van de overbevolkte consumentenmarkt, waar de horloges en fitnessbandjes van Apple of Fitbit de plak zwaaien. Danneels en De Clercq richtten eerst hun pijlen op de grote farmabedrijven. 'Het doel was met onze techpleister hun klinische proeven te versnellen', legt Danneels uit. Het eerste domein dat in het vizier kwam, was epilepsie, een breinstoornis die onverwacht aanvallen veroorzaakt. 'Met onze sensor, vervat in een pleister, konden we patiënten ook buiten de ziekenhuismuren of buiten de grenzen van een klinische proef monitoren.'\n\nHans en Hans zijn slimme gasten die hun visie simpel kunnen uitleggen. Pieterjan Bouten CEO Showpad\n\nDe eerste twee jaar van het bedrijf waren spannend, herinnert Bouten zich, die als softwareondernemer gewend is snel op te schalen. 'Er was niets live, alleen een proefmodel. In de eerste versie van Showpad zaten waarschijnlijk fouten, maar hier kon dat niet. Je bevindt je in de medische wereld, met gevoelige klinische proeven.' De eerste steen die valt, is een samenwerking met het Belgische farmabedrijf UCB, dat enkele epilepsie-medicijnen in huis heeft. Dat kan de data via techpleisters goed benutten om de kosten voor de ontwikkeling van nieuwe medicijnen te drukken.\n\nDe coronacrisis is een versnelling voor het jonge bedrijf. Midden in de eerste golf ontwikkelde Byteflies, met hulp van gevestigde namen als de chipfabrikant Melexis, een speciale pleister voor coronapatiënten. Die meet op de borstkas de hartslag, de lichaamstemperatuur en de ademhalingsfunctie. Die oplossing kan het verplegend personeel bij een eventuele tweede golf aanzienlijk ontlasten. Verplegers kunnen de patiënt binnen en buiten de muren voortdurend opvolgen zonder zelf metingen te doen. Er lopen al tests in het Ziekenhuis Oost-Limburg.\n\nByteflies > ontwikkelde 'Sensor Dot' > Kantoren in New York & Antwerpen > Omzet: 3 miljoen euro in 2020 > 20 werknemers > Winstgevend\n\nByteflies komt zo meer en meer los van de zuivere onderzoeksomgeving en dringt de alledaagse zorg binnen. De goedkeuring door de Amerikaanse FDA zet die deur verder open, claimt Danneels. 'We hadden zeker al klanten in de VS, en ook een kantoor. Maar deze kwaliteitsstempel maakt dat we steeds vaker kunnen bijdragen aan de laatste fase van het klinisch onderzoek van grote farmabedrijven, dat vaak wereldwijd loopt.' Maar ook 'gewone' zorgverleners zullen met deze goedkeuring sneller overstag gaan voor zorg op afstand, is de inschatting.\n\nOm daarin te slagen, moet Byteflies oog blijven hebben voor het geheel. De techpleister is één element, daaruit data puren en die vertalen naar inzichten waar een arts gemakkelijk aan kan is een tweede element. Hans en Hans zijn vooral hardwareprofielen, maar willen ook attent blijven voor de software en data-analyse. Bouten maakt zich sterk dat ze daarin slagen. 'Een groot deel van hun intellectuele eigendom zit in hoe ze de veelheid aan data verwerken. Ze hebben zich omringd met een goed kransje academisch kennis.'",Vlaamse techpleister krijgt erkenning in VS
5f0552f88db18be34943c0e5,https://www.tijd.be/r/t/1/id/10237894,2020-07-08T04:00:02.000Z,"De lockdown heeft nog geen invloed op de vastgoedprijzen, blijkt uit data van de Belgische notarissen.\n\nTijdens de eerste zes maanden van dit jaar is de prijs voor een appartement in ons land met 5,9 procent gestegen tot 242.024 euro, blijkt uit cijfers van de notarissen. Het gaat om de sterkste groei in vijf jaar.\n\n14.000 De gemiddelde prijs van een appartement ligt 14.000 euro hoger dan in 2019\n\nDe gemiddelde prijs van een appartement ligt 14.000 euro hoger dan in 2019. Als je ook rekening houdt met de inflatie - het feit dat het leven elk jaar wat duurder wordt - gaat het om een stijging van 13.000 euro. Zowel in Vlaanderen (+5,8% tot 245.851 euro), Wallonië (+6,2% tot 188.840 euro) en Brussel (+6% tot 268.923 euro) zijn appartementen het afgelopen halfjaar duurder geworden.\n\nVooral nieuwbouwappartementen zijn in trek, zegt notaris Bart van Opstal, de woordvoerder van de notarisfederatie Fednot. Die zijn doorgaans duurder dan bestaande flats, wat de gemiddelde prijzen opdrijft.\n\nSchermvullende weergave ©Mediafin\n\nDat nieuwbouw populair is, hoeft niet te verwonderen. Op de vastgoedmarkt zijn de jongste jaren steeds meer beleggers in de weer. Die verkiezen nieuwbouw boven bestaande appartementen, omdat daar de eerste jaren geen onverwachte grote kosten opduiken, die het (huur)rendement aantasten. Daarnaast ruilen steeds meer senioren hun ruime villa met tuin in voor een kleiner appartement waar minder onderhoud aan is.\n\nNiet alleen de prijzen van appartementen stijgen verder. Ook voor een huis moest u het afgelopen semester meer neertellen dan wat vorig jaar gemiddeld voor een woonst in ons land werd betaald, al is de toename procentueel minder groot dan bij de appartementen (+1,9%).\n\nHuisbezoeken\n\nDe prijsstijgingen zijn opvallend. Gevreesd werd dat de coronalockdown invloed zou hebben op de vastgoedprijzen. ‘Tot nu zien we die impact niet’, zegt van Opstal. Het voorbije halfjaar werden wel bijna 11 procent minder huizen en appartementen verkocht dan in dezelfde periode vorig jaar. Vooral april (-23,8%) en mei (-29,7%) waren dramatisch.\n\nOmdat door de strenge coronamaatregelen geen huisbezoeken mochten plaatsvinden, lag de vastgoedsector zo’n twee maanden op apegapen. Het jaar was al niet te best gestart voor de sector, met het wegvallen van de woonbonus in Vlaanderen. Dat veroorzaakte een rush op vastgoed eind vorig jaar, gevolgd door een dipje in het aantal transacties begin dit jaar.\n\nHet is positief dat de vastgoedmarkt zich snel herpakt na de lockdown, maar de buit is nog niet binnen. Bart Van Opstal notaris\n\nWat de toekomst brengt, is koffiedik kijken. ‘Juni was alvast heel bemoedigend’, zegt Johan Krijgsman, de CEO van de vastgoedmakelaar ERA. Die verkocht vorige maand bijna een kwart meer woningen. De notarissen zagen het aantal transacties in juni met 8,4 procent stijgen. ‘Het is positief dat het herstel zo snel gebeurt, maar de buit is nog niet binnen’, waarschuwt van Opstal.",Prijzen appartementen stijgen sterkst in vijf jaar
5f058b380781a3f37a87439c,https://www.gva.be/cnt/dmf20200708_93180509/brantano-en-twee-andere-fng-bedrijven-krijgen-bescherming-tegen-schuldeisers,2020-07-08T08:16:51.000Z,"De ondernemingsrechtbank in Mechelen heeft woensdag beslist om drie vennootschappen van modebedrijf FNG tot 5 oktober 2020 te beschermen tegen schuldeisers. Tegen 4 september moet er een reorganisatieplan klaar zijn.\n\nEr was een aanvraag ingediend voor drie venootschappen: FNG International, Brantano en Market Retail Belgium. De modegroep kondigde eerder al aan 287 jobs te willen schrappen, een kwart van het totale personeelsbestand. 47 winkels zouden worden gesloten, waaronder de 17 winkels van Fred & Ginger.\n\nDe Mechelse ondermeningsrechtbank heeft een gerechtelijke reorganisatie toegestaan voor de drie vennootschappen nadat een verzoekschrift werd neergelegd met het oog op het bekomen van een collectief akkoord.\n\nTegen 4 september moet een reorganisatieplan worden opgemaakt waarover de schuldeisers in buitengewone zitting op 29 september zullen stemmen. Sowieso wordt tot 5 oktober opschorting van schulden verleend, en dit kan eventueel nog verlengd worden. Dat laat Frank Vennekens, persrechter van de Ondernemingsrechtbank Antwerpen, weten.\n\nWekelijkse rapporten\n\nVoor Brantano kwam Retail Estates, de verhuurder van 26 winkelpanden, vrijwillig tussen met de vraag een gerechtsmandataris of voorlopig bewindvoerder aan te stellen, maar dit werd door de rechtbank afgewezen. Wel wordt aan Brantano een bijkomende informatieverplichting opgelegd waarbij via wekelijkse rapporten een verslag moet worden gemaakt van alle inkomsten en uitgaven. Twee gedelegeerde rechters houden zo zicht op de geldstromen van Brantano.\n\nVoor FNG International en Market Retail Belgium waren er geen vrijwillige tussenkomsten op de zitting van vorige woensdag, maar afgelopen maandag werd wel gepleit over de aanstelling van een voorlopige bewindvoerder voor FNG International. De beslissing daarover valt op 15 juli.\n\nHet reorganisatieplan dat op 5 september ter stemming voor moet liggen, geldt maximaal voor een periode van vijf jaar.\n\n.",Brantano en twee andere FNG-bedrijven krijgen bescherming tegen schuldeisers
5f058b3ac709d0a630c02b66,https://www.tijd.be/r/t/1/id/10237916,2020-07-08T08:21:15.000Z,"FNG wil bij zijn reorganisatie 30 Brantano-winkels sluiten. Brantano is het vlaggenschip van de modegroep.\n\nDe ondernemingsrechtbank in Mechelen stemt in met de vraag van FNG om drie vennootschappen van de modegroep te beschermen tegen hun schuldeisers. De bescherming geldt voor een periode van drie maanden.\n\nHet met schulden beladen modebedrijf FNG vroeg eind juni bescherming tegen schuldeisers voor zijn dochtervennootschappen Brantano, FNG International en Market Retail Belgium.\n\nFNG wil de procedure van gerechtelijke reorganisatie (WCO-procedure in het vakjargon) gebruiken om zijn Belgische activiteiten te reorganiseren. Bij die reorganisatie zouden 287 jobs worden geschrapt, 30 Brantano-winkels sluiten en alle 17 winkels van de babykledingwinkel Fred & Ginger dichtgaan. Volgens FNG moeten de winkelsluitingen het mogelijk maken de rendabiliteit van de Belgische activiteiten te verhogen en zo veel mogelijk werkgelegenheid te vrijwaren.\n\nDe rechtbank stemde in met de aanvraag van de modegroep. De betrokken vennootschappen zijn drie maanden beschermd tegen hun schuldeisers. Tegen 4 september moet een reorganisatieplan worden opgemaakt waarover de schuldeisers in buitengewone zitting op 29 september zullen stemmen. Sowieso wordt tot 5 oktober opschorting van schulden verleend, en dit kan eventueel nog verlengd worden.\n\nRetail Estates\n\nDe rechter ging niet in op de vraag van de vastgoedgroep Retail Estates naar toezicht op Brantano door een gerechtsmandataris. Retail Estates verhuurt een 30-tal Brantano-winkels aan FNG en wil als huisbaas verhinderen dat er middelen weggesluisd worden bij zijn huurder.\n\nDe rechtbank legde Brantano wel een wekelijkse rapporteringsverplichting op. Elke week moeten de financiële stromen van de keten ter beschikking van twee gedelegeerde rechters.\n\nVakbonden\n\nVolgende week woensdag moet de rechtbank zich nog buigen over de vraag van de FNG-vakbonden om voorlopige bewindvoerders aan te stellen bij de modegroep. Sinds de vakbonden met die vraag naar de rechter trokken, is met Paul Lembrechts (ex-VRT) al een nieuwe CEO benoemd en zijn de twee overblijvende oprichters - Manu Bracke en Anja Maes - uit de directie gezet.\n\n’s Anderendaags moet een laatste groep obligatiehouders beslissen of ze de modegroep tot eind dit jaar respijt geeft. Van vier andere groepen obligatiehouders kreeg FNG al uitstel.\n\nOverheidswaarborg\n\nDe modegroep klopte ook opnieuw aan bij de Vlaamse overheid. Ze diende bij Gigarant een nieuwe aanvraag in om leningen van banken te waarborgen. Maar de Vlaamse regering lijkt niet geneigd snel mee te stappen in extra financiële rugdekking voor de noodlijdende modegroep.",FNG drie maanden beschermd tegen schuldeisers
5f058b3bf8aca2f9d2bb1456,http://feeds.nieuwsblad.be/~r/nieuws/snelnieuws/~3/nn9sL54Q2jw/dmf20200708_93008107,2020-07-08T08:16:51.000Z,"De ondernemingsrechtbank in Mechelen heeft woensdag beslist om drie vennootschappen van modebedrijf FNG tot 5 oktober 2020 te beschermen tegen schuldeisers. Tegen 4 september moet er een reorganisatieplan klaar zijn.\n\nEr was een aanvraag ingediend voor drie venootschappen: FNG International, Brantano en Market Retail Belgium. De modegroep kondigde eerder al aan 287 jobs te willen schrappen, een kwart van het totale personeelsbestand. Zevenenveertig winkels zouden worden gesloten, waaronder de 17 winkels van Fred & Ginger\n\nDe Mechelse ondermeningsrechtbank heeft een gerechtelijke reorganisatie toegestaan voor de drie vennootschappen nadat een verzoekschrift werd neergelegd met het oog op het bekomen van een collectief akkoord.\n\nTegen 4 september moet een reorganisatieplan worden opgemaakt waarover de schuldeisers in buitengewone zitting op 29 september zullen stemmen. Sowieso wordt tot 5 oktober opschorting van schulden verleend, en dit kan eventueel nog verlengd worden. Dat laat Frank Vennekens, persrechter van de Ondernemingsrechtbank Antwerpen, weten.\n\nWekelijkse rapporten\n\nVoor Brantano kwam Retail Estates, de verhuurder van 26 winkelpanden, vrijwillig tussen met de vraag een gerechtsmandataris of voorlopig bewindvoerder aan te stellen, maar dit werd door de rechtbank afgewezen. Wel wordt aan Brantano een bijkomende informatieverplichting opgelegd waarbij via wekelijkse rapporten een verslag moet worden gemaakt van alle inkomsten en uitgaven. Twee gedelegeerde rechters houden zo zicht op de geldstromen van Brantano.\n\nVoor FNG International en Market Retail Belgium waren er geen vrijwillige tussenkomsten op de zitting van vorige woensdag, maar afgelopen maandag werd wel gepleit over de aanstelling van een voorlopige bewindvoerder voor FNG International. De beslissing daarover valt op 15 juli.\n\nHet reorganisatieplan dat op 5 september ter stemming voor moet liggen, geldt maximaal voor een periode van vijf jaar.\n\n.",Brantano en twee andere FNG-bedrijven krijgen bescherming tegen schuldeisers
5f058b3cf8aca2f9d2bb145d,https://www.nieuwsblad.be/cnt/dmf20200708_93008107,2020-07-08T08:16:51.000Z,"De ondernemingsrechtbank in Mechelen heeft woensdag beslist om drie vennootschappen van modebedrijf FNG tot 5 oktober 2020 te beschermen tegen schuldeisers. Tegen 4 september moet er een reorganisatieplan klaar zijn.\n\nEr was een aanvraag ingediend voor drie venootschappen: FNG International, Brantano en Market Retail Belgium. De modegroep kondigde eerder al aan 287 jobs te willen schrappen, een kwart van het totale personeelsbestand. Zevenenveertig winkels zouden worden gesloten, waaronder de 17 winkels van Fred & Ginger\n\nDe Mechelse ondermeningsrechtbank heeft een gerechtelijke reorganisatie toegestaan voor de drie vennootschappen nadat een verzoekschrift werd neergelegd met het oog op het bekomen van een collectief akkoord.\n\nTegen 4 september moet een reorganisatieplan worden opgemaakt waarover de schuldeisers in buitengewone zitting op 29 september zullen stemmen. Sowieso wordt tot 5 oktober opschorting van schulden verleend, en dit kan eventueel nog verlengd worden. Dat laat Frank Vennekens, persrechter van de Ondernemingsrechtbank Antwerpen, weten.\n\nWekelijkse rapporten\n\nVoor Brantano kwam Retail Estates, de verhuurder van 26 winkelpanden, vrijwillig tussen met de vraag een gerechtsmandataris of voorlopig bewindvoerder aan te stellen, maar dit werd door de rechtbank afgewezen. Wel wordt aan Brantano een bijkomende informatieverplichting opgelegd waarbij via wekelijkse rapporten een verslag moet worden gemaakt van alle inkomsten en uitgaven. Twee gedelegeerde rechters houden zo zicht op de geldstromen van Brantano.\n\nVoor FNG International en Market Retail Belgium waren er geen vrijwillige tussenkomsten op de zitting van vorige woensdag, maar afgelopen maandag werd wel gepleit over de aanstelling van een voorlopige bewindvoerder voor FNG International. De beslissing daarover valt op 15 juli.\n\nHet reorganisatieplan dat op 5 september ter stemming voor moet liggen, geldt maximaal voor een periode van vijf jaar.\n\n.",Brantano en twee andere FNG-bedrijven krijgen bescherming tegen schuldeisers
5f05c37378f1133a53a3fdfb,https://www.gva.be/cnt/dmf20200708_94295549/de-voetbalkalender-is-bekend-antwerp-opent-met-topper-tegen-aa-gent-kv-mechelen-tegen-zulte-waregem,2020-07-08T11:54:03.000Z,"De Pro League heeft woensdag de kalender bekendgemaakt voor het nieuwe seizoen. Kampioen Club Brugge en Charleroi trappen de nieuwe Jupiler Pro League op gang op zaterdag 8 augustus. Antwerp opent op de eigen Bosuil met een topmatch tegen AA Gent, KV Mechelen maakt de verplaatsing naar het Regenboogstadion van Zulte Waregem. Als Beerschot het haalt in de promotiefinale, sluit het de eerste speeldag af in Moeskroen (opvallend: op een maandagavond).\n\nDit is de volledige eerste speeldag:\n\n© Pro League\n\n“Ik ben al blij dat we met Charleroi een soort van titelmatch op Club Brugge beginnen”, aldus Mehdi Bayat. “Ik hoop dat we tegen dan de wedstrijd tegen corona hebben gewonnen. Als dat het geval is, vind ik het niet eens zo erg dat Charleroi zou verliezen. Club Brugge zal zonder publiek zijn twaalfde man wel missen.”\n\n“Wel zwaar om tegen Charleroi te beginnen”, reageerde Roel Vaeyens namens Club. “Lijkt wel of dan de Play-off 1 dan al begint. Een week voordien hebben we nog de bekerfinale gespeeld. Wij zullen onze fans wel missen. 24.000 abonnementen al verkocht, dat wil toch wat zeggen. We willen onze supporters al zo snel mogelijk trots te maken.”\n\nSpeeldag 2:\n\n14/8 - 19u00: Cercle - Zulte Waregem\n\n15/8 - 16u30: Genk - Antwerp\n\n15/8 - 19u00: Gent - STVV\n\n15/8 - 19u00: Charleroi - Kortrijk\n\n16/8 - 13u30: KV Mechelen - Club Brugge\n\n16/8 - 16u00: Eupen - Standard\n\n16/8 - 16u00: Beerschot/OHL - Oostende\n\n16/8 - 18u15: Anderlecht - Moeskroen\n\nSpeeldag 3:\n\n21/8 - 19u00: KV Mechelen - Moeskroen\n\n22/8 - 16u15: Kortrijk - Gent\n\n22/8 - 18u30: Standard - Oostende\n\n22/8 - 20u45: Zulte Waregem - Genk\n\n23/8 - 13u30: Antwerp - Charleroi\n\n23/8 - 16u00: Club Brugge - Beerschot/OHL\n\n23/8 - 18u15: Anderlecht - Eupen\n\n24/8 - 20u45: STVV - Cercle\n\nSpeeldag 4:\n\n28/8 - 20u45: Charleroi - KV Mechelen\n\n29/8 - 16u15: Cercle - Antwerp\n\n29/8 - 18u30: Beerschot/OHL - Kortrijk\n\n29/8 - 20u45: Moeskroen - Club Brugge\n\n30/8 - 13u30: Gent - Anderlecht\n\n30/8 - 16u00: Eupen - STVV\n\n30/8 - 18u15: Genk - Standard\n\n30/8 - 20u45: Oostende - Zulte Waregem\n\nSpeeldag 5:\n\n11/9 - 20u45: Beerschot/OHL - Gent\n\n12/9 - 16u15: Eupen - Moeskroen\n\n12/9 - 18u30: KV Mechelen - Oostende\n\n12/9 - 20u45: Zulte Waregem - Charleroi\n\n13/9 - 13u30: Club Brugge - Antwerp\n\n13/9 - 16u00: STVV - Standard\n\n13/9 - 18u15: Anderlecht - Genk\n\n13/9: 20u45: Kortrijk - Cercle\n\nEn de topwedstrijden volgens de Pro League:\n\n© Pro League\n\nBekijk hier ook alle andere speeldagen in de Jupiler Pro League (data nog niet vastgelegd)\n\nDe reguliere competitie in de hoogste klasse loopt af in het weekend van 16 april. Na die 30 speeldagen staan dan de play-offs op de kalender. Vanaf het weekend van 30 april spelen de eerste vier voor de titel en de nummers vijf tot acht voor het resterende Europese ticket. Tegen zondag 30 mei kennen we de eindstand, wanneer de laatste speeldag plaatsvindt.\n\nDe winnaar van de beker kennen we op zaterdag 24 of zondag 25 april: in dit weekend wordt de finale van de Croky Cup gespeeld.\n\nOok de kalender in 1B werd bekendgemaakt\n\nDe verliezer van de promotiefinale tussen Beerschot en OH Leuven opent het 1B-seizoen op vrijdag 21 augustus thuis tegen nieuwkomer Seraing. Degradant Waasland-Beveren speelt eerst tegen Union, Westerlo sluit af tegen Lommel. Hier is de volledige eerste speeldag:","De voetbalkalender is bekend: Antwerp opent met topper tegen AA Gent, KV Mechelen tegen Zulte Waregem"
5f05c37854a44756a61cab32,http://feeds.nieuwsblad.be/~r/nieuws/snelnieuws/~3/LEWYSU8V2YY/dmf20200708_94281560,2020-07-08T11:53:16.000Z,"Clouseau moet door het coronavirus hun eerder uitgestelde concerttour ‘Tweesprong tournee’ door Vlaanderen en Nederland nu voor een tweede keer uitstellen. Ze verkassen nu van de herfst 2020 naar het voorjaar 2021. Hun intieme concerten in het Studio 100 Pop-up Theater gaan wel door.\n\n“Vrienden! Omwille van de maatregelen om de verspreiding van het coronavirus tegen te gaan, werd besloten om de concerten van de ‘Tweesprong tournee’ in Vlaanderen en Nederland opnieuw uit te stellen, nu naar de lente van volgend jaar”, schrijven de broers Koen en Kris Wauters op Facebook.\n\nVrienden! Omwille van de maatregelen om de verspreiding van het coronavirus tegen te gaan, werd besloten om de concerten... Geplaatst door Clouseau op Vrijdag 3 juli 2020\n\nDe tickets van de oorspronkelijke concerten blijven geldig voor de nieuwe data. Wie tickets heeft, wordt persoonlijk op de hoogte gebracht via mail. Alle data zijn terug te vinden op greenhousetalent.com.",Clouseau moet tournee voor tweede maal uitstellen
5f05c379dfed5f4d9fb6741b,https://www.nieuwsblad.be/cnt/dmf20200708_94281560,2020-07-08T11:53:16.000Z,"Clouseau moet door het coronavirus hun eerder uitgestelde concerttour ‘Tweesprong tournee’ door Vlaanderen en Nederland nu voor een tweede keer uitstellen. Ze verkassen nu van de herfst 2020 naar het voorjaar 2021. Hun intieme concerten in het Studio 100 Pop-up Theater gaan wel door.\n\n“Vrienden! Omwille van de maatregelen om de verspreiding van het coronavirus tegen te gaan, werd besloten om de concerten van de ‘Tweesprong tournee’ in Vlaanderen en Nederland opnieuw uit te stellen, nu naar de lente van volgend jaar”, schrijven de broers Koen en Kris Wauters op Facebook.\n\nVrienden! Omwille van de maatregelen om de verspreiding van het coronavirus tegen te gaan, werd besloten om de concerten... Geplaatst door Clouseau op Vrijdag 3 juli 2020\n\nDe tickets van de oorspronkelijke concerten blijven geldig voor de nieuwe data. Wie tickets heeft, wordt persoonlijk op de hoogte gebracht via mail. Alle data zijn terug te vinden op greenhousetalent.com.",Clouseau moet tournee voor tweede maal uitstellen
5f05c379dfed5f4d9fb6741d,http://feeds.nieuwsblad.be/~r/life/culinair/~3/LEWYSU8V2YY/dmf20200708_94281560,2020-07-08T11:53:16.000Z,"Clouseau moet door het coronavirus hun eerder uitgestelde concerttour ‘Tweesprong tournee’ door Vlaanderen en Nederland nu voor een tweede keer uitstellen. Ze verkassen nu van de herfst 2020 naar het voorjaar 2021. Hun intieme concerten in het Studio 100 Pop-up Theater gaan wel door.\n\n“Vrienden! Omwille van de maatregelen om de verspreiding van het coronavirus tegen te gaan, werd besloten om de concerten van de ‘Tweesprong tournee’ in Vlaanderen en Nederland opnieuw uit te stellen, nu naar de lente van volgend jaar”, schrijven de broers Koen en Kris Wauters op Facebook.\n\nVrienden! Omwille van de maatregelen om de verspreiding van het coronavirus tegen te gaan, werd besloten om de concerten... Geplaatst door Clouseau op Vrijdag 3 juli 2020\n\nDe tickets van de oorspronkelijke concerten blijven geldig voor de nieuwe data. Wie tickets heeft, wordt persoonlijk op de hoogte gebracht via mail. Alle data zijn terug te vinden op greenhousetalent.com.",Clouseau moet tournee voor tweede maal uitstellen
5f05c37b56d94135602eb09d,https://www.standaard.be/cnt/dmf20200708_94348544,2020-07-08T12:01:00.000Z,"De Pro League heeft de kalender voor het nieuwe voetbalseizoen bekendgemaakt. Kampioen Club Brugge en Charleroi trappen de nieuwe Jupiler Pro League op gang op zaterdag 8 augustus (om 16.30 uur). Later die dag is er nog Standard-Cercle Brugge en KV Oostende-Genk. Op zondag trekt Anderlecht naar STVV en is er nog de topper tussen Antwerp en Gent.\n\n‘Ik ben al blij dat we met Charleroi een soort van titelmatch op Club Brugge beginnen’, aldus Charleroi-voorzitter Mehdi Bayat. ‘Ik hoop dat we tegen dan de wedstrijd tegen corona hebben gewonnen. Als dat het geval is, vind ik het niet eens zo erg dat Charleroi zou verliezen. Club Brugge zal zonder publiek zijn twaalfde man wel missen.’\n\n‘Wel zwaar om tegen Charleroi te beginnen’, reageerde Roel Vaeyens namens Club. ‘Lijkt wel of dan de Play-off 1 dan al begint. Een week voordien hebben we nog de bekerfinale gespeeld. Wij zullen onze fans wel missen. 24.000 abonnementen al verkocht, dat wil toch wat zeggen. We willen onze supporters al zo snel mogelijk trots te maken.’\n\nDe reguliere competitie in de hoogste klasse loopt af in het weekend van 16 april. Na die 30 speeldagen staan dan de play-offs op de kalender. Vanaf het weekend van 30 april spelen de eerste vier voor de titel en de nummers vijf tot acht voor het resterende Europese ticket. Tegen zondag 30 mei kennen we de eindstand, wanneer de laatste speeldag plaatsvindt.\n\nDe winnaar van de beker kennen we op zaterdag 24 of zondag 25 april: in dit weekend wordt de finale van de Croky Cup gespeeld.\n\nSpeeldag 1\n\n8 augustus - 16.30 uur: Club Brugge - Sporting Charleroi\n\n8 augustus - 19.00 uur: Standard - Cercle Brugge\n\n9 augustus - 13.30 uur: KV Oostende - KRC Genk\n\n9 augustus - 16.00 uur: Zulte Waregem - KV Mechelen\n\n9 augustus - 18.15 uur: Antwerp - AA Gent\n\n9 augustus - 20.45 uur: KV Kortrijk - KAS Eupen\n\n10 augustus - 9.00 uur: Moeskroen - Beerschot / OHL\n\nSpeeldag 2\n\n14 augustus - 19.00 uur: Cercle Brugge - Zulte Waregem\n\n15 augustus - 16.30 uur: KRC Genk - Antwerp\n\n15 augustus - 19.00 uur: AA Gent - STVV\n\n15 augustus - 19.00 uur: Sporting Charleroi - Kortrijk\n\n16 augustus - 13.30 uur: KV Mechelen - Club Brugge\n\n16 augustus - 16.00 uur: KAS Eupen - Standard\n\n16 augustus - 16.00 uur: Beerschot/OHL - Oostende\n\n16 augustus - 18.15 uur: Anderlecht - Moeskroen\n\nSpeeldag 3\n\n21 augustus - 19.00 uur: KV Mechelen - Moeskroen\n\n22 augustus - 16.15 uur: Kortrijk - AA Gent\n\n22 augustus - 18.30 uur: Standard - Oostende\n\n22 augustus - 20.45 uur: Zulte Waregem - KRC Genk\n\n23 augustus - 13.30 uur: Antwerp - Sporting Charleroi\n\n23 augustus - 16.00 uur: Club Brugge - Beerschot/OHL\n\n23 augustus - 18.15 uur: Anderlecht - KAS Eupen\n\n24 augustus - 20.45 uur: STVV - Cercle Brugge\n\nSpeeldag 4\n\n28 augustus - 20.45 uur: Sporting Charleroi - KV Mechelen\n\n29 augustus - 16.15 uur: Cercle Brugge - Antwerp\n\n29 augustus - 18.30 uur: Beerschot/OHL - Kortrijk\n\n29 augustus - 20.45 uur: Moeskroen - Club Brugge\n\n30 augustus - 13.30 uur: AA Gent - Anderlecht\n\n30 augustus - 16.00 uur: KAS Eupen - STVV\n\n30 augustus - 18.15 uur: KRC Genk - Standard\n\n30 augustus - 20.45 uur: Oostende - Zulte Waregem\n\nSpeeldag 5\n\n11 september - 20.45 uur: Beerschot/OHL - AA Gent\n\n12 september - 16.15 uur: KAS Eupen - Moeskroen\n\n12 september - 18.30 uur: KV Mechelen - Oostende\n\n12 september - 20.45 uur: Zulte Waregem - Sporting Charleroi\n\n13 september - 13.30 uur: Club Brugge - Antwerp\n\n13 september - 16.00 uur: STVV - Standard\n\n13 september - 18.15 uur: Anderlecht - KRC Genk\n\n13 september: 20.45 uur: Kortrijk - Cercle Brugge\n\nDe precieze data en uren van de volgende speeldagen liggen nog niet vast.",Club Brugge en Charleroi openen voetbalseizoen 2020-2021
5f05fbb83a5cfc0bbb1b9392,https://www.hbvl.be/cnt/dmf20200708_95162276/eerste-speeldag-van-proximus-league-seraing-opent-competitie-tegen-beerschot-of-oh-leuven,2020-07-08T14:18:59.000Z,"De Proximus League start op vrijdag 21 augustus (om 19u) met een thuiswedstrijd voor Beerschot of OH Leuven, de verliezer van de promotiefinale naar 1A, tegen promovendus Seraing. Dat maakte de Pro League woensdag bekend bij de kalendervoorstelling in het Edmond Machtensstadion in Sint-Jans-Molenbeek.\n\nLEES OOK. De kalender van de reguliere competitie in de Proximus League seizoen 2020-2021\n\nOH Leuven en Beerschot werken op 2 augustus nog hun terugwedstrijd van de promotiefinale van vorig seizoen in 1B af. Nadien is bekend welk team stijgt naar 1A en welke ploeg achterblijft in 1B. De verliezer van het duel ontvangt tijdens het openingsduel in de Proximus League Seraing.\n\nVerder is er op zaterdag 22 augustus (om 20u45) een duel tussen Waasland-Beveren, de degradant uit 1A, en Union. Op zondag (om 16u) ontvangt KMSK Deinze, vorig seizoen kampioen in de eerste amateurdivisie, RWD Molenbeek, eveneens terug in tweede klasse. Westerlo en Lommel sluiten maandagavond (om 20u) de eerste speeldag in 1B af.\n\nDe Pro League maakte tot slot ook de data bekend voor de Beker van België. De 1/32e finales, wanneer de 1B-clubs in de trommel komen, worden in het weekend van 4 tot 6 september afgewerkt. De zestiende finales, met de 1A-clubs, staan pas tussen 15 en 17 december op het programma. De finale wordt in het weekend van 24 en 25 april gespeeld.\n\nEerste speeldag in 1B:\n\nVrijdag 21 augustus:\n\n19u: Beerschot of OH Leuven - Seraing\n\nZaterdag 22 augustus:\n\n20u45: Waasland-Beveren - Union\n\nZondag 23 augustus:\n\n16u: KMSK Deinze - RWDM\n\nMaandag 24 augustus:\n\n20u: Westerlo - Lommel",Eerste speeldag van Proximus League: Seraing opent competitie tegen Beerschot of OH Leuven
5f05fbb9a4aa96111b5ab758,https://www.gva.be/cnt/dmf20200708_95162276/eerste-speeldag-van-proximus-league-seraing-opent-competitie-tegen-beerschot-of-oh-leuven,2020-07-08T14:18:59.000Z,"De Proximus League start op vrijdag 21 augustus (om 19u) met een thuiswedstrijd voor Beerschot of OH Leuven, de verliezer van de promotiefinale naar 1A, tegen promovendus Seraing. Dat maakte de Pro League woensdag bekend bij de kalendervoorstelling in het Edmond Machtensstadion in Sint-Jans-Molenbeek.\n\nLEES OOK. De kalender van de reguliere competitie in de Proximus League seizoen 2020-2021\n\nOH Leuven en Beerschot werken op 2 augustus nog hun terugwedstrijd van de promotiefinale van vorig seizoen in 1B af. Nadien is bekend welk team stijgt naar 1A en welke ploeg achterblijft in 1B. De verliezer van het duel ontvangt tijdens het openingsduel in de Proximus League Seraing.\n\nVerder is er op zaterdag 22 augustus (om 20u45) een duel tussen Waasland-Beveren, de degradant uit 1A, en Union. Op zondag (om 16u) ontvangt KMSK Deinze, vorig seizoen kampioen in de eerste amateurdivisie, RWD Molenbeek, eveneens terug in tweede klasse. Westerlo en Lommel sluiten maandagavond (om 20u) de eerste speeldag in 1B af.\n\nDe Pro League maakte tot slot ook de data bekend voor de Beker van België. De 1/32e finales, wanneer de 1B-clubs in de trommel komen, worden in het weekend van 4 tot 6 september afgewerkt. De zestiende finales, met de 1A-clubs, staan pas tussen 15 en 17 december op het programma. De finale wordt in het weekend van 24 en 25 april gespeeld.\n\nEerste speeldag in 1B:\n\nVrijdag 21 augustus:\n\n19u: Beerschot of OH Leuven - Seraing\n\nZaterdag 22 augustus:\n\n20u45: Waasland-Beveren - Union\n\nZondag 23 augustus:\n\n16u: KMSK Deinze - RWDM\n\nMaandag 24 augustus:\n\n20u: Westerlo - Lommel",Eerste speeldag van Proximus League: Seraing opent competitie tegen Beerschot of OH Leuven
5f05fbbaa1f3a3e3e04ad949,https://www.nieuwsblad.be/cnt/dmf20200708_95162276,2020-07-08T14:18:59.000Z,"De Proximus League start op vrijdag 21 augustus (om 19u) met een thuiswedstrijd voor Beerschot of OH Leuven, de verliezer van de promotiefinale naar 1A, tegen promovendus Seraing. Dat maakte de Pro League woensdag bekend bij de kalendervoorstelling in het Edmond Machtensstadion in Sint-Jans-Molenbeek.\n\nLEES OOK. De kalender van de reguliere competitie in de Proximus League seizoen 2020-2021\n\nOH Leuven en Beerschot werken op 2 augustus nog hun terugwedstrijd van de promotiefinale van vorig seizoen in 1B af. Nadien is bekend welk team stijgt naar 1A en welke ploeg achterblijft in 1B. De verliezer van het duel ontvangt tijdens het openingsduel in de Proximus League Seraing.\n\nVerder is er op zaterdag 22 augustus (om 20u45) een duel tussen Waasland-Beveren, de degradant uit 1A, en Union. Op zondag (om 16u) ontvangt KMSK Deinze, vorig seizoen kampioen in de eerste amateurdivisie, RWD Molenbeek, eveneens terug in tweede klasse. Westerlo en Lommel sluiten maandagavond (om 20u) de eerste speeldag in 1B af.\n\nDe Pro League maakte tot slot ook de data bekend voor de Beker van België. De 1/32e finales, wanneer de 1B-clubs in de trommel komen, worden in het weekend van 4 tot 6 september afgewerkt. De zestiende finales, met de 1A-clubs, staan pas tussen 15 en 17 december op het programma. De finale wordt in het weekend van 24 en 25 april gespeeld.\n\nEerste speeldag in 1B:\n\nVrijdag 21 augustus:\n\n19u: Beerschot of OH Leuven - Seraing\n\nZaterdag 22 augustus:\n\n20u45: Waasland-Beveren - Union\n\nZondag 23 augustus:\n\n16u: KMSK Deinze - RWDM\n\nMaandag 24 augustus:\n\n20u: Westerlo - Lommel",Eerste speeldag van Proximus League: Seraing opent competitie tegen Beerschot of OH Leuven
5f05fbba3254552101b22fc1,https://www.standaard.be/cnt/dmf20200708_95162276,2020-07-08T14:18:59.000Z,"De Proximus League start op vrijdag 21 augustus (om 19u) met een thuiswedstrijd voor Beerschot of OH Leuven, de verliezer van de promotiefinale naar 1A, tegen promovendus Seraing. Dat maakte de Pro League woensdag bekend bij de kalendervoorstelling in het Edmond Machtensstadion in Sint-Jans-Molenbeek.\n\nLEES OOK. De kalender van de reguliere competitie in de Proximus League seizoen 2020-2021\n\nOH Leuven en Beerschot werken op 2 augustus nog hun terugwedstrijd van de promotiefinale van vorig seizoen in 1B af. Nadien is bekend welk team stijgt naar 1A en welke ploeg achterblijft in 1B. De verliezer van het duel ontvangt tijdens het openingsduel in de Proximus League Seraing.\n\nVerder is er op zaterdag 22 augustus (om 20u45) een duel tussen Waasland-Beveren, de degradant uit 1A, en Union. Op zondag (om 16u) ontvangt KMSK Deinze, vorig seizoen kampioen in de eerste amateurdivisie, RWD Molenbeek, eveneens terug in tweede klasse. Westerlo en Lommel sluiten maandagavond (om 20u) de eerste speeldag in 1B af.\n\nDe Pro League maakte tot slot ook de data bekend voor de Beker van België. De 1/32e finales, wanneer de 1B-clubs in de trommel komen, worden in het weekend van 4 tot 6 september afgewerkt. De zestiende finales, met de 1A-clubs, staan pas tussen 15 en 17 december op het programma. De finale wordt in het weekend van 24 en 25 april gespeeld.\n\nEerste speeldag in 1B:\n\nVrijdag 21 augustus:\n\n19u: Beerschot of OH Leuven - Seraing\n\nZaterdag 22 augustus:\n\n20u45: Waasland-Beveren - Union\n\nZondag 23 augustus:\n\n16u: KMSK Deinze - RWDM\n\nMaandag 24 augustus:\n\n20u: Westerlo - Lommel",Eerste speeldag van Proximus League: Seraing opent competitie tegen Beerschot of OH Leuven
5f05fbbca4aa96111b5ab75c,https://www.knack.be/nieuws/belgie/waarom-de-n-va-oorverdovend-stil-blijft-bij-de-formatiesoap/article-analyse-1618313.html,2020-07-08T14:11:07.000Z,"Ook de N-VA kijkt met grote ogen naar de impasse die de 'drie koningen' over hun opdracht hebben afgeroepen. 'Als het aan ons lag, was de formatie al lang vertrokken.'\n\n'Zwijgen kan niet verbeterd worden.' Het adagium, dat meestal verkeerdelijk wordt toegeschreven aan Willem Elsschot, kleurt het N-VA-hoofdkwartier op de Brusselse Koningsstraat 47 dezer dagen.\n\n...\n\n'Zwijgen kan niet verbeterd worden.' Het adagium, dat meestal verkeerdelijk wordt toegeschreven aan Willem Elsschot, kleurt het N-VA-hoofdkwartier op de Brusselse Koningsstraat 47 dezer dagen. Meer dan 400 dagen na de verkiezingen kende de formatie begin deze week een nieuw dieptepunt. Een geplande vergadering met de zes 'Arizona-partijen' CD&V, CDH, Open VLD, MR, N-VA en SP.A viel in het water. De kladderadatsch was live te volgen op Twitter, Instagram en TikTok. Bij de N-VA viel er echter geen kreet te horen.Dat is geen vanzelfsprekendheid. De verwijten tussen de SP.A en de 'drie koningen', door voorzitter Conner Rousseau omgedoopt tot 'dem liars', vlogen in het rond. Het ging over de rode lijnen van de socialisten, de staalharde garanties die Rousseau en co. vroegen vooraleer ze aan tafel wilden schuiven. Op zich is dat niet onlogisch. De Vlaamse socialisten kregen de quasi onmogelijke vraag voorgeschoteld om grote broer PS los te laten. Donderdag staat er dan toch nog een vergadering gepland tussen Rousseau, Coens, Lachaert en Bouchez. Maar de laatste weken werd met geen woord gerept over de eisen van de N-VA. Nog steeds de grootste partij van het land.Waarom zwijgt de N-VA als vermoord? Ten eerste houdt voorzitter Bart De Wever zich het jongste jaar aan een duidelijke stelregel: reageer enkel publiekelijk als er een wending is. Herinner u de scudraket richting de nota van PS-voorzitter Paul Magnette in december, die de 'rood-groene pap' al in de mond had. Ondanks alle trammelant van de laatste weken is er inhoudelijk eigenlijk niet zo gek veel gebeurd. De laatste memorabele uitspraak van De Wever ging over zijn gras, dat dringend aan een maaibeurt toe was toen hem werd gevraagd naar de Vlaamse regeringsonderhandelingen met het Vlaams Belang. Niet dat er zo nu en dan prikjes komen vanwege de Vlaams-nationalisten. Zo was Conner Rousseau kop van Jut bij de jongerenafdeling nadat hij de vergadering met de Arizona-partijen had afgezegd. De Jong-N-VA'ers plakten het hoofd van de 27-jarige Rousseau op een grafsteen. 'Hier ligt de politieke moed van Conner Rousseau', luidde het opschrift. In een nog niet zo ver verleden werd Rousseau net niet doodgeknuffeld door De Wever.Ook kopstuk Sander Loones roerde zich. 'Meer dan een jaar na de verkiezingen ... maar SP.A en Conner Rousseau vinden het nog altijd ""te vroeg"" om te komen luisteren aan een onderhandelingstafel... Dit land is op. België werkt niet.' Theo Francken recycleerde die boodschap: 'De grootste verdedigers van het vaderland begraven het'. De opstootjes tussen de traditionele politieke partijen doen de N-VA'ers grote ogen trekken. Dat antisysteempartijen als Vlaams Belang en in zekere mate de N-VA zelf het Belgische model stokken in de wielen proberen te steken, is niet verrassend. Maar dat net de voorzitters van CD&V, Open VLD, MR en SP.A er en plein public een zootje van maken, dat had zelfs de grootste Vlaams-nationalist niet zien aankomen.'Als het aan ons lag, was de formatie al lang vertrokken', klinkt het zonder ironie bij een N-VA-kopstuk. 'Publieke uitingen van andere partijen voeden het wantrouwen en dat zorgt voor een totale impasse.'Zo trekt de N-VA de lijn door die al maanden wordt bewandeld. In de publieke opinie is de mislukking van de gesprekken tussen de N-VA en de PS te wijten aan het gedrag van Paul Magnette. N-VA'ers laten geen moment onbenut om de grote verzoening te bepleiten. Volgens de PS'ers doet De Wever aan tafel geen enkele moeite om de PS tegemoet te komen, maar het beeld van de afgewezen N-VA is wel gezet. Nu zelfs de 'trado's' de rode loper uitrollen voor de antipolitiek, voelt de N-VA zich geenszins geroepen om daaraan bij te dragen. Laat ze maar doen.Zonder lekken en petites phrases blijft het evenwel moeilijk inschatten hoe graag de N-VA echt wil meestappen in een Arizona-project. Van CDH-voorzitter Maxime Prévot weten we dat hij dinsdag meer dan drie uur op de koffie is gebleven bij het trio Coens-Lachaert-Bouchez. Over de ontmoeting met De Wever op maandag is dan weer niets bekend.In ieder geval is het duidelijk dat de honger om te regeren groot is bij de N-VA - maar niet tegen elke prijs. Vlaams minister-president Jan Jambon (N-VA) schetst deze week in Knack de contouren van een toekomstig regeerakkoord: 'Als dat een links programma is zonder een staatshervorming en een noemenswaardig veiligheids- en migratiebeleid, hoeft men natuurlijk niet eens de moeite te doen om de nota naar ons te sturen.' Hoe dan ook kan de partij niet op haar lauweren rusten. Sinds de socialisten Rousseau en Magnette de piste van minderheidsregering bestaande uit een klassieke tripartite van rood, blauw en oranje lanceerden, is de vindingrijkheid in de Wetstraat gegroeid.Van bij de aanvang van de opdracht van de 'drie koningen' werd gezegd dat een minderheidscoalitie niet 'de voorkeur wegdroeg'. Helemaal uitsluiten werd nooit gedaan - meer dan een jaar na de verkiezingen zou dat vreemd zijn. De N-VA noteert dat de roep om een Vlaamse meerderheid nauwelijks nog weerklinkt bij Joachim Coens en blijft dus argwanend. Elke misstap wordt cash betaald. Bovendien staan de neuzen binnen de partij nog niet in dezelfde richting. Niet elke mandataris is ervan overtuigd dat regeringsdeelname de beste manier is om het Vlaams Belang af te houden. Maar zolang de anderen vechtend over straat rollen, sluit de falanx de rangen en huldigt ze het principe van horen, zien en zwijgen.",Waarom de N-VA oorverdovend stil blijft bij de formatiesoap
5f05fbc3f87e0bb7e9750925,https://www.knack.be/nieuws/belgie/vlaams-belang-kamerlid-bury-ontvangt-poederbrief/article-news-1618363.html,2020-07-08T13:06:07.000Z,"Vlaams Belang-Kamerlid Katleen Bury heeft woensdag een brief met een verdacht poeder ontvangen op haar thuisadres in Dilbeek. De politie onderzoekt de zaak. 'Ik moet in quarantaine blijven tot er uitsluitsel is over het poeder', legt Bury uit.\n\n'Ik heb de brief vanmiddag uit de bus gehaald. Het was een lange enveloppe met een kleinere enveloppe in. In de brief zat ook poeder en een plastic zakje met poeder', legt Bury uit.\n\nNog voor ze de deur van haar woning opende, verwittigde Bury de politie. Die kwam ter plaatse, samen met de civiele bescherming en de brandweer. Het poeder zelf wordt onderzocht. De vier kinderen van Bury werden naar elders gebracht, Bury zelf moet in afzondering blijven tot er duidelijkheid is over het poeder.\n\nBury sluit niet uit dat er een verband is met haar activiteiten als politica. 'Toch is het schrikken. Ik zit wel in de politiek, maar ik blijf ver weg van discussies op sociale media en zet me in de Kamer in op dossiers rond Justitie. Ik heb ook nooit eerder dreigbrieven of iets dergelijks gehad', aldus Bury.\n\nHet is zeker niet de eerste maal dat Vlaams Belang-mandatarissen dergelijke poederbrieven krijgen. Eerder werden zulke brieven verstuurd naar onder andere het nationaal secretariaat van de partij, de fractie in het Vlaams Parlement en naar Vlaams parlementslid Filip Dewinter.\n\n'Ik heb de brief vanmiddag uit de bus gehaald. Het was een lange enveloppe met een kleinere enveloppe in. In de brief zat ook poeder en een plastic zakje met poeder', legt Bury uit. Nog voor ze de deur van haar woning opende, verwittigde Bury de politie. Die kwam ter plaatse, samen met de civiele bescherming en de brandweer. Het poeder zelf wordt onderzocht. De vier kinderen van Bury werden naar elders gebracht, Bury zelf moet in afzondering blijven tot er duidelijkheid is over het poeder. Bury sluit niet uit dat er een verband is met haar activiteiten als politica. 'Toch is het schrikken. Ik zit wel in de politiek, maar ik blijf ver weg van discussies op sociale media en zet me in de Kamer in op dossiers rond Justitie. Ik heb ook nooit eerder dreigbrieven of iets dergelijks gehad', aldus Bury. Het is zeker niet de eerste maal dat Vlaams Belang-mandatarissen dergelijke poederbrieven krijgen. Eerder werden zulke brieven verstuurd naar onder andere het nationaal secretariaat van de partij, de fractie in het Vlaams Parlement en naar Vlaams parlementslid Filip Dewinter.",Vlaams Belang-Kamerlid Bury ontvangt poederbrief
5f0633f6de7afd06925557a8,https://www.nieuwsblad.be/cnt/dmf20200708_96191271,2020-07-08T16:03:07.000Z,"Nu het stof van de coronacrisis langzaam optrekt en sportorganisaties beurt om beurt nieuwe data aankondigen, wordt duidelijk dat wij sportfans op enkele maanden tijd de grote sportevenementen van een heel jaar gaan inhalen. En dat leidt tot eivolle weekends, die dubbel, driedubbel en één enkele keer zelfs vijfdubbel geboekt staan met belangrijke sportafspraken. Hopelijk had u nog niet te veel plannen gemaakt.",Sportnajaar wordt drukker dan ooit: deze ‘superweekends’ houdt u maar beter vrij
5f0633f71b3b3785eca7789b,http://feeds.nieuwsblad.be/~r/nieuwsblad/sport/autosport/~3/n6ErJldbH5w/dmf20200708_96191271,2020-07-08T16:03:07.000Z,"Nu het stof van de coronacrisis langzaam optrekt en sportorganisaties beurt om beurt nieuwe data aankondigen, wordt duidelijk dat wij sportfans op enkele maanden tijd de grote sportevenementen van een heel jaar gaan inhalen. En dat leidt tot eivolle weekends, die dubbel, driedubbel en één enkele keer zelfs vijfdubbel geboekt staan met belangrijke sportafspraken. Hopelijk had u nog niet te veel plannen gemaakt.",Sportnajaar wordt drukker dan ooit: deze ‘superweekends’ houdt u maar beter vrij
5f0633ff819e0f10e23ce1ce,https://www.knack.be/nieuws/belgie/nog-meer-vlaams-belang-kamerleden-hebben-poederbrief-ontvangen/article-news-1618363.html,2020-07-08T13:06:07.000Z,"Naast Katleen Bury en Hans Verreyt, hebben nog verschillende andere Kamerleden van Vlaams Belang woensdag een poederbrief ontvangen. Dat bevestigt de Kamerfractie van de partij. Onder meer Ellen Samyn, Kurt Ravyts, Barbara Pas, Steven Creyelman en Nathalie Dewulf zouden elk een brief met verdacht poeder ontvangen hebben.\n\nNaast de verschillende Kamerleden van Vlaams Belang heeft ook N-VA-Kamerlid Kathleen Depoorter woensdag bij haar thuis in Evergem een verdachte poederbrief ontvangen. Of het verdachte poeder giftig of schadelijk is, is nog niet bekend. De politie onderzoekt de verschillende brieven.\n\nVoor mandatarissen van het Vlaams Belang is het zeker niet de eerste maal dat ze dergelijke poederbrieven krijgen. Eerder werden zulke brieven verstuurd naar onder andere het nationaal secretariaat van de partij, de fractie in het Vlaams Parlement en naar Vlaams parlementslid Filip Dewinter.\n\nNaast de verschillende Kamerleden van Vlaams Belang heeft ook N-VA-Kamerlid Kathleen Depoorter woensdag bij haar thuis in Evergem een verdachte poederbrief ontvangen. Of het verdachte poeder giftig of schadelijk is, is nog niet bekend. De politie onderzoekt de verschillende brieven. Voor mandatarissen van het Vlaams Belang is het zeker niet de eerste maal dat ze dergelijke poederbrieven krijgen. Eerder werden zulke brieven verstuurd naar onder andere het nationaal secretariaat van de partij, de fractie in het Vlaams Parlement en naar Vlaams parlementslid Filip Dewinter.",Nog meer Vlaams Belang-Kamerleden hebben poederbrief ontvangen
5f074d38ce014e65b6cbf8fd,https://www.nieuwsblad.be/cnt/dmf20200709_95717111,2020-07-09T15:50:36.000Z,"Van de 302 trajectcontroles langs Vlaamse wegen zijn er maar 76 operationeel. Dat is amper 1 op de 4. Dat heeft Vlaams minister van Mobiliteit Lydia Peeters (Open VLD) in het Vlaams Parlement geantwoord op vragen van Bert Maertens (N-VA) en Annick Lambrecht (SP.A). Volgens Peeters ligt het probleem op federaal niveau. Daar laat de beloofde nieuwe databank al jaren op zich wachten. Peeters zegt dat ze al meermaals tevergeefs bij federaal minister van Binnenlandse Zaken Pieter De Crem (CD&V) heeft aangedrongen op een oplossing.\n\nIn de strijd tegen snelheidsovertredingen kiest Vlaanderen al jaren voor trajectcontroles in plaats van flitspalen. Trajectcontroles worden gezien als efficiënter omdat ze toelaten de gemiddelde snelheid over een langer traject te controleren.\n\nMaar om effect te hebben, moeten de trajectcontroles natuurlijk wel werken. En daar wringt op veel plaatsen het schoentje. Van de 302 trajectcontroles die Vlaanderen heeft geplaatst of nog plant, zijn er maar 76 echt operationeel. “Daarnaast zijn er 81 technisch klaar maar kunnen niet ingezet worden, 66 zijn er in uitvoering en 79 in voorbereiding”, zegt minister Peeters.\n\nDatabank\n\nDat er maar een kwart van de trajectcontroles effectief werkt, heeft volgens de Open VLD-minister te maken met de aanhoudende problemen met de beloofde federale databank. In de beginfase (2016-2017) werkte Vlaanderen volgens Peeters nog met een eigen systeem, maar in 2017 heeft de federale overheid gevraagd om alles te centraliseren in één nationale databank, meer bepaald het AMS-systeem of ANPR Management System.\n\n“Dat systeem moest er zijn in mei 2018, maar laat nog steeds op zich wachten”, zegt Peeters. Volgens Peeters heeft ze de kwestie al meermaals aangekaart bij de federale diensten en bij federaal minister van Binnenlandse Zaken Pieter De Crem (CD&V). “Mijn laatste brief aan minister De Crem dateert nog van 1 juli”, dixit Peeters. In die brief wordt volgens haar nog eens aangedrongen op een snelle oplossing.\n\nN-VA-parlementslid Bert Maertens suggereert om de kwestie desnoods te agenderen op het Overlegcomité als een federaal antwoord zou uitblijven. SP.A-parlementslid Annick Lambrecht vindt het “totaal onbegrijpelijk” dat het dossier geblokkeerd zit. “Snelheid is de grootste killer in het verkeer. De toestellen zijn er. Dan is het frustrerend en onbegrijpelijk dat dat probleem niet wordt aangepakt”, aldus Lambrecht.",Amper 1 op de 4 trajectcontroles in Vlaanderen werkt
5f074d3889f8778772da412d,https://www.hbvl.be/cnt/dmf20200709_95921956/amper-1-op-de-4-trajectcontroles-in-vlaanderen-werkt,2020-07-09T16:29:52.000Z,Van de 302 trajectcontroles langs Vlaamse wegen zijn er maar 76 operationeel. Dat is amper een op de vier. Volgens Vlaams minister van Mobiliteit Lydia Peeters (Open Vld) ligt het probleem bij een haperende federale databank.,Amper 1 op de 4 trajectcontroles in Vlaanderen werkt
5f074d39dc697a1598c3abee,http://feeds.nieuwsblad.be/~r/nieuws/snelnieuws/~3/1AGhk1Rd_CY/dmf20200709_95717111,2020-07-09T15:50:36.000Z,"Van de 302 trajectcontroles langs Vlaamse wegen zijn er maar 76 operationeel. Dat is amper 1 op de 4. Dat heeft Vlaams minister van Mobiliteit Lydia Peeters (Open VLD) in het Vlaams Parlement geantwoord op vragen van Bert Maertens (N-VA) en Annick Lambrecht (SP.A). Volgens Peeters ligt het probleem op federaal niveau. Daar laat de beloofde nieuwe databank al jaren op zich wachten. Peeters zegt dat ze al meermaals tevergeefs bij federaal minister van Binnenlandse Zaken Pieter De Crem (CD&V) heeft aangedrongen op een oplossing.\n\nIn de strijd tegen snelheidsovertredingen kiest Vlaanderen al jaren voor trajectcontroles in plaats van flitspalen. Trajectcontroles worden gezien als efficiënter omdat ze toelaten de gemiddelde snelheid over een langer traject te controleren.\n\nMaar om effect te hebben, moeten de trajectcontroles natuurlijk wel werken. En daar wringt op veel plaatsen het schoentje. Van de 302 trajectcontroles die Vlaanderen heeft geplaatst of nog plant, zijn er maar 76 echt operationeel. “Daarnaast zijn er 81 technisch klaar maar kunnen niet ingezet worden, 66 zijn er in uitvoering en 79 in voorbereiding”, zegt minister Peeters.\n\nDatabank\n\nDat er maar een kwart van de trajectcontroles effectief werkt, heeft volgens de Open VLD-minister te maken met de aanhoudende problemen met de beloofde federale databank. In de beginfase (2016-2017) werkte Vlaanderen volgens Peeters nog met een eigen systeem, maar in 2017 heeft de federale overheid gevraagd om alles te centraliseren in één nationale databank, meer bepaald het AMS-systeem of ANPR Management System.\n\n“Dat systeem moest er zijn in mei 2018, maar laat nog steeds op zich wachten”, zegt Peeters. Volgens Peeters heeft ze de kwestie al meermaals aangekaart bij de federale diensten en bij federaal minister van Binnenlandse Zaken Pieter De Crem (CD&V). “Mijn laatste brief aan minister De Crem dateert nog van 1 juli”, dixit Peeters. In die brief wordt volgens haar nog eens aangedrongen op een snelle oplossing.\n\nN-VA-parlementslid Bert Maertens suggereert om de kwestie desnoods te agenderen op het Overlegcomité als een federaal antwoord zou uitblijven. SP.A-parlementslid Annick Lambrecht vindt het “totaal onbegrijpelijk” dat het dossier geblokkeerd zit. “Snelheid is de grootste killer in het verkeer. De toestellen zijn er. Dan is het frustrerend en onbegrijpelijk dat dat probleem niet wordt aangepakt”, aldus Lambrecht.",Amper 1 op de 4 trajectcontroles in Vlaanderen werkt
5f074d3adc697a1598c3abf0,https://www.tijd.be/r/t/1/id/10238252,2020-07-09T14:36:36.000Z,"De Waalse kankerspecialist OncoDNA neemt zijn Franse sectorgenoot Integragen over voor 14,5 miljoen euro.\n\nMet het overnamebod maken de Belgen een einde aan het niet zo fraaie beursparcours van Integragen. OncoDNA betaalt 2,20 euro per aandeel. Dat is 36 procent meer dan de jongste slotkoers, maar 80 procent minder dan de piek van enkele jaren geleden.\n\nMet Integragen breidt OncoDNA zijn diensten- en productenaanbod voor laboratoria en ziekenhuizen uit.\n\nOncoDNA, dat Ackermans & van Haaren (AvH) als grootste aandeelhouder heeft, bouwde een databank en technologieplatform uit waarmee het oncologen advies geeft over de best mogelijke behandeling van kankerpatiënten.\n\nIntegragen bouwde expertise op in DNA-sequencing - het in kaart brengen van de genetische code van kankercellen - en in bio-informatica om de data te analyseren.\n\nIntegragen haalde vorig jaar 8 miljoen euro omzet (+20%) en telt 45 werknemers, wat het totaal van het fusiebedrijf op 100 brengt. Integragen slikte vorig jaar 0,3 miljoen euro nettoverlies, maar was in het tweede halfjaar wel winstgevend.\n\nOncoDNA haalde eerder dit jaar nog 19 miljoen euro vers kapitaal op bij onder meer AvH en de Belgische staat via de Federale Participatie- en Investeringsmaatschappij (FPIM).",Waalse kankerspecialist doet overname in Frankrijk
5f0866796aacba0484b68b4c,http://feeds.nieuwsblad.be/~r/nieuws/snelnieuws/~3/5GEi8kvcJdg/dmf20200710_93441301,2020-07-10T09:45:21.000Z,"Een nieuwe en “onbekende longziekte” die mogelijk dodelijker is dan het coronavirus heeft in Kazachstan al aan meer dan 1.700 mensen het leven gekost. Dat meldt althans de Chinese ambassade in het Centraal-Aziatische land. Al is niet duidelijk in hoeverre het coronavirus een rol speelt in een plotse stijging van het aantal zieken in het land.\n\n“Het Kazachse Departement van Volksgezondheid en andere overheidsagentschappen onderzoeken momenteel de aard van een longvirus waarvan ze de oorsprong nog niet hebben kunnen bepalen”, waarschuwt de Chinese ambassade in het land haar burgers dezer dagen. Het aantal nieuwe gevallen van het onbekende virus stijgt volgens de Chinezen sinds halverwege juni zorgwekkend in het hele land. “Lokale autoriteiten melden op sommige plaatsen zelfs honderden nieuwe besmettingen per dag”, klinkt het.\n\nDie informatie lijkt te worden bevestigd door het Kazachse nieuwsagentschap Kazinform, dat op basis van officiële data meldt dat het aantal longontstekingen in de hoofdstad Nursultan in juni dubbel zo hoog is als vorig jaar. “Meer dan 200 mensen worden elke dag opgenomen in het ziekenhuis, honderden anderen worden thuis behandeld”, bevestigt ook het hoofd van de gezondheidsdiensten van Nursultan.\n\nDe ziekte zou dit jaar bovendien al 1.772 mensenlevens geëist hebben, aldus nog de Chinese ambassade. 628 van die overlijdens zouden in juni alleen al plaatsgevonden hebben. “Deze ziekte is veel dodelijker dan Covid-19”, schrijft de ambassade, die Chinezen in het land dan ook vraagt om drukke plaatsen te vermijden, en indien mogelijk thuis te blijven.\n\nWaar is het coronavirus?\n\nHet is echter niet duidelijk in hoeverre het coronavirus een rol speelt in de verhoogde aantallen patiënten met longziektes in Kazachstan: internationale media konden de uitlatingen van de Chinese ambassade voorlopig nog niet verifiëren. De uitbraak van het coronavirus in Kazachstan was voorlopig vrij beperkt, met 53.021 besmettingen en 264 dodelijke slachtoffers op 18 miljoen inwoners.\n\nMaar sinds zondag geldt in het land wel een tweede lockdown, na een plotse stijging van het aantal nieuwe besmettingen. Zo is het internationale vliegverkeer van en naar Kazachstan opnieuw verboden, is grootschalig transport van goederen verboden, en zijn bioscoopzalen, kapsalons, sportfaciliteiten en culturele centra gesloten.\n\nbekijk ook\n\nWaarom duurt het zo lang om een vaccin tegen het coronavirus te ontwikkelen?\n\nDaarom zijn mannen vatbaarder voor een virus",Chinezen waarschuwen voor “nieuwe onbekende” longziekte: “Dodelijker dan corona”
5f08667cbacdba84af4a7c9a,https://www.nieuwsblad.be/cnt/dmf20200710_93441301,2020-07-10T09:45:21.000Z,"Een nieuwe en “onbekende longziekte” die mogelijk dodelijker is dan het coronavirus heeft in Kazachstan al aan meer dan 1.700 mensen het leven gekost. Dat meldt althans de Chinese ambassade in het Centraal-Aziatische land. Al is niet duidelijk in hoeverre het coronavirus een rol speelt in een plotse stijging van het aantal zieken in het land.\n\n“Het Kazachse Departement van Volksgezondheid en andere overheidsagentschappen onderzoeken momenteel de aard van een longvirus waarvan ze de oorsprong nog niet hebben kunnen bepalen”, waarschuwt de Chinese ambassade in het land haar burgers dezer dagen. Het aantal nieuwe gevallen van het onbekende virus stijgt volgens de Chinezen sinds halverwege juni zorgwekkend in het hele land. “Lokale autoriteiten melden op sommige plaatsen zelfs honderden nieuwe besmettingen per dag”, klinkt het.\n\nDie informatie lijkt te worden bevestigd door het Kazachse nieuwsagentschap Kazinform, dat op basis van officiële data meldt dat het aantal longontstekingen in de hoofdstad Nursultan in juni dubbel zo hoog is als vorig jaar. “Meer dan 200 mensen worden elke dag opgenomen in het ziekenhuis, honderden anderen worden thuis behandeld”, bevestigt ook het hoofd van de gezondheidsdiensten van Nursultan.\n\nDe ziekte zou dit jaar bovendien al 1.772 mensenlevens geëist hebben, aldus nog de Chinese ambassade. 628 van die overlijdens zouden in juni alleen al plaatsgevonden hebben. “Deze ziekte is veel dodelijker dan Covid-19”, schrijft de ambassade, die Chinezen in het land dan ook vraagt om drukke plaatsen te vermijden, en indien mogelijk thuis te blijven.\n\nWaar is het coronavirus?\n\nHet is echter niet duidelijk in hoeverre het coronavirus een rol speelt in de verhoogde aantallen patiënten met longziektes in Kazachstan: internationale media konden de uitlatingen van de Chinese ambassade voorlopig nog niet verifiëren. De uitbraak van het coronavirus in Kazachstan was voorlopig vrij beperkt, met 53.021 besmettingen en 264 dodelijke slachtoffers op 18 miljoen inwoners.\n\nMaar sinds zondag geldt in het land wel een tweede lockdown, na een plotse stijging van het aantal nieuwe besmettingen. Zo is het internationale vliegverkeer van en naar Kazachstan opnieuw verboden, is grootschalig transport van goederen verboden, en zijn bioscoopzalen, kapsalons, sportfaciliteiten en culturele centra gesloten.\n\nbekijk ook\n\nWaarom duurt het zo lang om een vaccin tegen het coronavirus te ontwikkelen?\n\nDaarom zijn mannen vatbaarder voor een virus",Chinezen waarschuwen voor “nieuwe onbekende” longziekte: “Dodelijker dan corona”
5f0866823a4312bb648fdda7,https://www.hbvl.be/cnt/dmf20200710_93849745/chinezen-waarschuwen-voor-nieuwe-longziekte-dodelijker-dan-corona,2020-07-10T10:40:36.000Z,"Een nieuwe en “onbekende longziekte” die mogelijk dodelijker is dan het coronavirus heeft in Kazachstan al aan meer dan 1.700 mensen het leven gekost. Dat meldt althans de Chinese ambassade in het Centraal-Aziatische land. Al is niet duidelijk in hoeverre het coronavirus een rol speelt in een plotse stijging van het aantal zieken in het land.\n\n“Het Kazachse Departement van Volksgezondheid en andere overheidsagentschappen onderzoeken momenteel de aard van een longvirus waarvan ze de oorsprong nog niet hebben kunnen bepalen”, waarschuwt de Chinese ambassade in het land haar burgers dezer dagen. Het aantal nieuwe gevallen van het onbekende virus stijgt volgens de Chinezen sinds halverwege juni zorgwekkend in het hele land. “Lokale autoriteiten melden op sommige plaatsen zelfs honderden nieuwe besmettingen per dag”, klinkt het.\n\nDie informatie lijkt te worden bevestigd door het Kazachse nieuwsagentschap Kazinform, dat op basis van officiële data meldt dat het aantal longontstekingen in de hoofdstad Nursultan in juni dubbel zo hoog is als vorig jaar. “Meer dan 200 mensen worden elke dag opgenomen in het ziekenhuis, honderden anderen worden thuis behandeld”, bevestigt ook het hoofd van de gezondheidsdiensten van Nursultan.\n\nDe ziekte zou dit jaar bovendien al 1.772 mensenlevens geëist hebben, aldus nog de Chinese ambassade. 628 van die overlijdens zouden in juni alleen al plaatsgevonden hebben. “Deze ziekte is veel dodelijker dan Covid-19”, schrijft de ambassade, die Chinezen in het land dan ook vraagt om drukke plaatsen te vermijden, en indien mogelijk thuis te blijven.\n\nWaar is het coronavirus?\n\nHet is echter niet duidelijk in hoeverre het coronavirus een rol speelt in de verhoogde aantallen patiënten met longziektes in Kazachstan: internationale media konden de uitlatingen van de Chinese ambassade voorlopig nog niet verifiëren. De uitbraak van het coronavirus in Kazachstan was voorlopig vrij beperkt, met 53.021 besmettingen en 264 dodelijke slachtoffers op 18 miljoen inwoners.\n\nMaar sinds zondag geldt in het land wel een tweede lockdown, na een plotse stijging van het aantal nieuwe besmettingen. Zo is het internationale vliegverkeer van en naar Kazachstan opnieuw verboden, is grootschalig transport van goederen verboden, en zijn bioscoopzalen, kapsalons, sportfaciliteiten en culturele centra gesloten.",Chinezen waarschuwen voor nieuwe longziekte: “Dodelijker dan corona”
5f089eb7cabdae515b19a463,https://www.hbvl.be/cnt/dmf20200710_95697581/toerisme-vlaanderen-lanceert-app-waarmee-je-drukte-in-musea-en-attracties-kan-volgen,2020-07-10T15:44:44.000Z,"Toerisme Vlaanderen lanceert een app waarmee toeristen de drukte in bezienswaardigheden over heel Vlaanderen in real time kunnen volgen. De app ‘YouFlanders’ voorziet ook informatie over de corona- en veiligheidsmaatregelen die bezoekers op de bestemming in acht moeten nemen, zegt de organisatie in een persbericht.\n\nIn totaal zal de app 2.700 bezienswaardigheden en bestemmingen bevatten. Het gaat onder meer om musea, attracties, parken, logies en monumenten in Vlaanderen. Er zijn ook plannen om in een latere fase wandel- en fietsroutes toe te voegen.\n\nBedrijven en organisaties kunnen elke minuut van de dag de informatie over hun zaak en attracties bijwerken, en zo updates geven over het bezoekersaantal, de wachttijd, de gemiddelde duur per bezoek en de maatregelen per attractie. Ook elke bezoeker die zich binnen een straal van 500 meter bevindt, kan de druktebarometer in enkele clicks aanpassen.\n\n“In deze tijden van extreme voorzichtigheid als gevolg van Covid-19 is het belangrijk dat zowel bezoekers als de toeristische sector de toestroom van toeristen in real time kunnen volgen om zo de regels van social distancing te kunnen naleven”, zegt Toerisme Vlaanderen.\n\n“Dankzij de heatmaps weet ik direct welke plekken ik wil mijden. Het is erg makkelijk: rood is druk, geel is kalmer. Dus wie een leuke wandel- of fietstocht wil maken langs Vlaamse velden: de YouFlanders-app is net zo onmisbaar als je mondmasker en handgel”, zegt Vlaams minister van Toerisme Zuhal Demir.\n\nDe app kwam er in samenwerking met Orange Belgium en data-engineer Cropland. De bronnen voor de analyses zijn gebaseerd op anonieme verkeersstatistieken van het Orange Belgium-netwerk. Deze gegevens worden toegevoegd via specifieke algoritmen en vertaald in verschillende kleurcoderingen (rood = bezet, groen = kalm) om te kunnen voldoen aan de regelgeving inzake de bescherming van persoonsgegevens.",Toerisme Vlaanderen lanceert app waarmee je drukte in musea en attracties kan volgen
5f089eb943c6293cdbf1e530,https://www.nieuwsblad.be/cnt/dmf20200710_94852876,2020-07-10T13:27:19.000Z,"Toerisme Vlaanderen lanceert een app waarmee toeristen de drukte in bezienswaardigheden over heel Vlaanderen in real time kunnen volgen. De app ‘YouFlanders’ voorziet ook informatie over de corona- en veiligheidsmaatregelen die bezoekers op de bestemming in acht moeten nemen, zegt de organisatie in een persbericht.\n\nIn totaal zal de app 2.700 bezienswaardigheden en bestemmingen bevatten. Het gaat onder meer om musea, attracties, parken, logies en monumenten in Vlaanderen. Er zijn ook plannen om in een latere fase wandel- en fietsroutes toe te voegen.\n\nBedrijven en organisaties kunnen elke minuut van de dag de informatie over hun zaak en attracties bijwerken, en zo updates geven over het bezoekersaantal, de wachttijd, de gemiddelde duur per bezoek en de maatregelen per attractie. Ook elke bezoeker die zich binnen een straal van 500 meter bevindt, kan de druktebarometer in enkele clicks aanpassen.\n\n“In deze tijden van extreme voorzichtigheid als gevolg van Covid-19 is het belangrijk dat zowel bezoekers als de toeristische sector de toestroom van toeristen in real time kunnen volgen om zo de regels van social distancing te kunnen naleven”, zegt Toerisme Vlaanderen.\n\n“Dankzij de heatmaps weet ik direct welke plekken ik wil mijden. Het is erg makkelijk: rood is druk, geel is kalmer. Dus wie een leuke wandel- of fietstocht wil maken langs Vlaamse velden: de YouFlanders-app is net zo onmisbaar als je mondmasker en handgel”, zegt Vlaams minister van Toerisme Zuhal Demir.\n\nDe app kwam er in samenwerking met Orange Belgium en data-engineer Cropland. De bronnen voor de analyses zijn gebaseerd op anonieme verkeersstatistieken van het Orange Belgium-netwerk. Deze gegevens worden toegevoegd via specifieke algoritmen en vertaald in verschillende kleurcoderingen (rood = bezet, groen = kalm) om te kunnen voldoen aan de regelgeving inzake de bescherming van persoonsgegevens.",Toerisme Vlaanderen lanceert app waarmee je drukte in musea en attracties kan volgen
5f089ebb737e38f3b6734e5b,https://www.knack.be/nieuws/belgie/reconstructie-hoe-de-regering-plots-besefte-dat-de-vlaming-nog-steeds-reist/article-longread-1618963.html,2020-07-10T13:19:07.000Z,"Op verschillende momenten sloegen beleidsmakers adviezen van experten in de wind om een kader te creëren voor terugkerende toeristen. Een ingrijpend rapport belandde pas vier dagen na datum op het kabinet van de juiste minister.\n\n'Ik zou een appel willen doen aan de mensen', zegt minister van Welzijn Wouter Beke (CD&V) tijdens de plenaire vergadering van woensdag 1 juli, 'dat als ze zich niet goed voelen, ze naar de huisarts moeten gaan.' In het Vlaams Parlement is dan nog geen sprake van een verplichte test - laat staan quarantaine - voor Vlamingen die terugkeren van een reis uit een risicovol gebied. Samen met de verplichte mondmaskers was dat hét onderwerp van afgelopen week.\n\n...\n\n'Ik zou een appel willen doen aan de mensen', zegt minister van Welzijn Wouter Beke (CD&V) tijdens de plenaire vergadering van woensdag 1 juli, 'dat als ze zich niet goed voelen, ze naar de huisarts moeten gaan.' In het Vlaams Parlement is dan nog geen sprake van een verplichte test - laat staan quarantaine - voor Vlamingen die terugkeren van een reis uit een risicovol gebied. Samen met de verplichte mondmaskers was dat hét onderwerp van afgelopen week. Exact zeven dagen na de plenaire vergadering legt minister Beke een verscherpt preventiedecreet voor aan het parlement. Rond 21 uur 's avonds keuren de parlementariërs de verplichte quarantaine goed voor reizigers uit de zogenaamde rode zones. Enkel een tweede negatieve test kan die thuisisolatie verbreken.Is de overheid te laat in gang geschoten? Een veelgehoord argument is dat politici zich niet meer kunnen verstoppen achter het argument dat we te weinig weten over het virus. Dat gold voor februari en maart, toen thuiskomende skireizigers mee aan de basis lagen van de verspreiding van het coronavirus in België. Ditmaal waren de uitdagingen bij toerisme in coronatijden al langer duidelijk. Grote promocampagnes voor binnenlands toerisme ten spijt: de Vlaming blijft verlangen naar vakantie in het buitenland. Naar de Portugese hoofdstad Lissabon, bijvoorbeeld. Of naar Catalonië.De belangrijke data lagen al lang vast. Op 15 juni zouden de interne EU-grenzen heropenen. Twee weken later eindigt het schooljaar en komt het toerisme op gang. Toch was er amper een antwoord voor de vraag: wat als Vlamingen zich plots in een buitenlandse brandhaard bevinden?De oppositie in het Vlaams Parlement begint zich al begin juni te roeren. Ook de experten van de GEES vragen in hun rapport voor de Veiligheidsraad van 3 juni actie. 'Wees klaar om quarantaine voor reizigers uit regio's en landen met heropflakkeringen opnieuw in te voeren', staat er letterlijk. In hun rapport voor de Veiligheidsraad van 24 juni herhalen de experten zichzelf. 'Het zou uitgeklaard moeten worden hoe en waar internationale reizigers een test zouden moeten krijgen', schrijven ze aan de premier en de regionale minister-presidenten. 'En het zou ook duidelijk moeten zijn waar reizigers met een bewezen coronabesmetting in quarantaine zouden moeten blijven.'Uiteindelijk zal minister Beke vooral naar dat tweede advies verwijzen en zeggen dat zijn regeling nog strenger is. Waar de GEES-experten vragen naar maatregelen voor bewezen covidpatiënten, bestempelt Vlaanderen élke reiziger uit een rode zone als potentieel besmet.Hoe dan ook is er vóór de lockdown van 200.000 mensen in Catalonië, op zaterdag 4 juli, amper sprake van een sense of urgency. Zelfs niet na de afsluiting van twintig districten in de populaire bestemming Lissabon op 25 juni. Niet dat er helemaal niet werd nagedacht over een wetgevend kader. Volgens bronnen stond dat onderwerp ook op de agenda van verschillende vergaderingen, waaronder die van de Risk Management Group (RMG) van 29 juni. De RMG is het centrale beslissingsorgaan in de coronacrisis.Twee dagen later vraagt Groen-parlementslid Celia Groothedde Wouter Beke naar de stand van het contactonderzoek voor zowel terugkerende als buitenlandse toeristen. Beke zegt twee weken voordien de kwestie al aanhangig te hebben gemaakt bij zijn collega-gezondheidsministers. De CD&V-minister zou tevergeefs een onderhoud met Buitenlandse Zaken hebben voorgesteld.Groothedde licht op 1 juli het standpunt van haar groene fractie toe. 'Wij vragen in het belang van de hele bevolking dat u erop drukt dat mensen uit vakantiegebieden en risicogebieden ofwel in quarantaine worden gezet ofwel netjes worden getest en getracet zoals het hoort.' Echt ingaan op de vraag doet Beke niet. Hij vraagt wel dat mensen die zich niet goed voelen naar de huisarts gaan. 'Dat is het verschil met eind februari en begin maart', zegt hij. 'Toen hadden we onvoldoende testcapaciteit en zijn er mensen naar de dokter gegaan, waar geen testcapaciteit voorhanden was. Die is er vandaag wel, godzijdank.' In het antwoord wordt geen rekening gehouden de verspreiding van het virus door mensen die zich kiplekker voelen omdat ze geen symptomen vertonen. Groothedde zegt diezelfde dag nog tegen Knack dat de regering 'moet oppassen dat ze niet zelf een versnelde tweede golf organiseert'. Een dag later, op 2 juli, komt om 11 uur de Evaluatiecel samen, beter bekend als Celeval. Die groep bestaat zowel uit gezondheidsexperten als vertegenwoordigers uit de verschillende administraties. Zo tekenen GEES-voorzitter Erika Vlieghe (UZA) en viroloog Marc Van Ranst (KUL) present. De aanwezigheidslijst toont dat de Vlaamse gezondheidsadministratie niemand afvaardigt. De Celeval heeft nochtans een ingrijpend advies klaar. 'Celeval adviseert het zo snel mogelijk vastleggen van nationaal wetgevend kader voor het opleggen van quarantainemaatregelen, voor alle reizigers die van buiten de Schengen+-zone het land binnenkomen', klinkt het. Volgens Wouter Beke belandt dat rapport op 6 juli op zijn kabinet. Vier volle dagen later. Adviezen worden nooit meteen rondgestuurd. Leden kunnen finale teksten altijd corrigeren of aanvullen. Vervolgens worden ze doorgestuurd naar het Federaal Coördinatiecomité (Cofeco), waar de minister-presidenten zijn vertegenwoordigd, waaronder Jan Jambon (N-VA). Die moeten ervoor zorgen dat het rapport bij de juiste ministers aankomt.In elk geval vertrekt op zondag 5 juli al een vraag vanuit de Vlaamse overheid naar de RMG. Dat weekend worden 200.000 Catalanen immers in lockdown geplaatst in de provincie Lerida. De RMG, die onder leiding staat van dokter Paul Pardon (die ook deelnam aan de Celeval-vergadering van 2 juli) adviseert om reizen naar risicozones af te raden. Toeristen moeten rekening houden met een zelfquarantaine van twee weken bij terugkeer. Het is die Catalaanse lockdown die Marc Van Ranst in een kramp doet schieten. Het beleid hinkt achterop. 'Ik heb hier wéken voor gewaarschuwd', zegt hij maandagochtend in Het Nieuwsblad. 'In dit land is iedereen bevoegd en niemand verantwoordelijk.'Die avond schakelt de regering een versnelling hoger. Beke neemt het advies van de RMG ter harte en communiceert dat ook zo voor de televisiecamera's. Een strafsanctie voor zij die de quarantaineregels aan hun laars lappen, is er dan nog niet. Ministers zeggen dat ze alles juridisch nog moeten uitklaren. Beke spreekt daarom van een 'morele verplichting'. Dan moet de wettelijke kant van het verhaal nog volgen. De ministers willen dat er niet te veel discrepantie bestaat tussen de deelstaten. Een interministerieel comité en een Overlegcomité later staan de neuzen in dezelfde richting. Buitenlandse Zaken zal via kleurencodes steden, gemeenten, districten, regio's of landen in het rood, oranje of groen kleuren. Landgenoten die uit de rode zones komen worden gezien als 'hoogrisicocontacten'. Verdict: verplichte tests en quarantaine. Naast geldboetes behoort voor overtreders ook een gevangenisstraf van 8 dagen tot 6 maanden tot de mogelijkheden. Op woensdag 8 juli kondigt Beke in het parlement aan dat zijn diensten aan de nodige juridische teksten werken as we speak. Momenteel behoren delen van Lissabon en districten in de Spaanse provincies Lerida en Lugo tot die rode gebieden. Zweden, dat een controversiële corona-aanpak toepaste, krijgt evenwel groen licht. De toekomst zal uitwijzen of die beslissing de juiste is.Is er in de afgelopen weken kostbare tijd verloren? Of de afwezigheid van een wettelijk kader om isolatie te verplichten voor terugkerende toeristen tot nieuwe besmettingen heeft geleid, is allesbehalve zeker. Op dit moment is er geen bewijs dat het tempo van de beleidsmakers te laag lag om heropflakkeringen te voorkomen. Hoe dan ook leggen de voorbije weken opnieuw pijnpunten bloot die al in het begin van de coronacrisis de kop opstaken. Beleidsniveaus die naar elkaar kijken, rapporten die lang onderweg zijn tussen de vele cockpits die de crisis bestrijden: we hebben het al eerder gezien. Maar was dit dan ook de laatste keer?",Reconstructie: hoe de regering plots besefte dat de Vlaming nog steeds reist
5f08d6f62dfe23c30dcc60ee,https://www.tijd.be/r/t/1/id/10238594,2020-07-10T19:00:00.000Z,"Met de hulp van 88 minisatellieten van zijn satelliet- en databedrijf Spire Global wordt de Belg Jeroen Cappaert leverancier van weerdata voor de Amerikaanse ruimtevaartorganisatie NASA. Tegelijk hield hij tijdens de lockdown uw weerbericht mee overeind.\n\nDe lockdown was een tegenvaller voor Frank Deboosere en co. Vliegtuigen bleven aan de grond. Maar vliegtuigen zijn, naast weerballonnen, satellieten en weerstations, cruciaal voor het inzamelen van weerdata. Ze meten tijdens het opstijgen, de vlucht en het landen continu de staat van de atmosfeer. Het Europese weercentrum ECMWF ontving tussen 3 en 23 maart 65 procent minder weerrapporten van commerciële vluchten. Ons eigen KMI bouwt zijn voorspellingen deels op dat ECMWF-weermodel. Het weer voorspellen werd plots een pak moeilijker.\n\nEen tegenvaller voor Deboosere, maar een kans voor de Leuvense ingenieur Jeroen Cappaert, medestichter en technisch brein van het satelliet- en databedrijf Spire Global. Dat sprokkelt met minisatellieten data in een lage baan om de aarde. Spire Global bood het ECMWF en het Britse UK Met aan met zijn eigen data de weggevallen vliegtuigdata te compenseren. Dat werd in dank aanvaard. Maar de echt grote slag werd in de Verenigde Staten geslagen. Spire Global is een van de eerste private bedrijven die weerdata mag leveren aan de ruimtevaartorganisatie NASA, voor een contract van minstens een jaar, ter waarde van 7 miljoen dollar.\n\nBio Jeroen Cappaert > Afgestudeerd in 2011 als burgerlijk ingenieur werktuigkunde aan de KU Leuven en in 2012 aan de International Space University in Straatsburg > In 2012 korte tijd actief als onderzoeker naar minisatellieten bij het NASA Ames Research Center op de iconische luchtvaartbasis Moffett Field in Californië in de VS > In 2012 medeoprichter van Spire Globe, een bedrijf dat 88 minisatellieten in de ruimte heeft voor het sprokkelen van data voor de scheepvaart en weervoorspellingen. > Spire Globe haalde al 175 miljoen dollar aan startkapitaal op en stelt 250 werknemers te werk in de VS, Schotland, Luxemburg en Singapore. Plant beursgang eind volgend jaar.\n\nHet contract is voor Cappaert een beetje ‘thuiskomen’. Spire Global zag het levenslicht toen hij midden 2012 op een NASA-basis in Californië onderzoek deed naar ‘cubesats’, minisatellieten die in een lage baan om de aarde cirkelen. ‘Al sinds het begin van de jaren 2000 loopt daar onderzoek naar. Wij dachten: laat ons dat gewoon commercialiseren.’ ‘Wij’, dat waren Cappaert, Peter Platzer en Joel Spark. In een cafeetje in het Franse Straatsburg, waar de International Space University huist, hadden ze een paar maanden eerder hun visie neergekrabbeld.\n\nDie komt hierop neer: noem Spire Global geen satelliet-, maar een databedrijf. ‘De kracht van ons bedrijf is dat we met onze minisatellieten data kunnen verzamelen voor tal van industrieën', stelt Cappaert. De scheepvaart is een voorbeeld. Met de minisatellieten traceert Spire Global de bewegingen van schepen wereldwijd, en vat die samen in één globale database. Dat is zeer waardevolle informatie voor havens en rederijen. ‘Het wordt nog beter als je die data kan kruisen met weerdata’, zegt Cappaert. Havens en rederijen kunnen zo ramen hoe lang schepen nog onderweg zullen zijn.\n\nZo simpel als dat klinkt, zo lang was de weg daarnaartoe. Spire Global kreeg in juni 2012 bij de eerste crowdfunding 106.330 dollar voor de eerste prototypes. Een jaar later gingen de eerste twee minisatellieten de lucht in en belandden de eerste data op de Spire-servers. Acht jaar later heeft het bedrijf al 175 miljoen dollar aan kapitaal getankt en heeft het 88 mini-satellieten in zijn arsenaal. Nog dit jaar gaan vier extra exemplaren de lucht in. Die produceert het voor 90 procent zelf in het Schotse Glasgow. Het is ook daar dat Cappaert, in 2016 nog op de lijst met 30 beloftevolle wetenschappers onder 30 jaar van het zakentijdschrift Forbes, kantoor houdt.\n\nWelke weerdata verzamelt Spire? De weerdata die Spire voor de NASA verzamelt, zijn 'radio-occultatiedata'. Occultatie is het fenomeen dat je soms aanschouwt als de zon 's avonds achter de horizon verdwijnt. Die stralen 'breken' dan. Spire kan aan de hand van de hoek waarin de signalen van gps-satellieten gebroken worden de temperatuur, de vochtigheid en de luchtdruk op die plek berekenen. Het doet dat voor verticale kolommen, vanop de grond tot 35 kilometer hoogte, om de honderd meter.\n\nDe interesse van Amerikaanse overheidsagentschappen zoals de NASA, maar ook de NOAA (waterwegen en oceanen), is bijzonder welkom voor het bedrijf. ‘We verkochten al weerdata aan rederijen, kustwachten en verzekeringsmaatschappijen.’ Maar de Amerikaanse overheden waren tot nog toe zeer terughoudend om data van bedrijven te gebruiken. Ze hebben hun eigen satellieten. Dat verandert. ‘Ze zijn geprikkeld om ook met commerciële data te werken. We hebben onze data eerst ter beschikking gesteld voor tests, om te kijken of die evenwaardig waren aan de hunne.'\n\nDat bleek voor de NASA het geval te zijn. Ook de eerste signalen bij de NOAA zijn positief. De data van Spire Global en rivaal GeoOptics zouden vooral de weersvoorspellingen op korte termijn kunnen verbeteren, zo citeerde de krant The Washington Post het agentschap. Nog voor het eind van het jaar moet duidelijk zijn of Spire Global ook daar in de prijzen valt. Het overheidsagentschap heeft dit jaar 5 miljoen dollar om commerciële weerdata te kopen. Dat is nog altijd een fractie van wat de NOAA elk jaar besteedt aan de eigen weersatellieten: meer dan 1 miljard dollar.\n\nMet de minisatellieten traceert Spire Global de bewegingen van schepen wereldwijd en vat samen die in één globale database. Dat is zeer waardevolle informatie voor havens en rederijen.\n\nDe samenwerking mag dan wel beperkt zijn, volgens Cappaert is ze van belang. ‘Het gaat ons niet alleen om het sprokkelen van de data, we moeten ze ook kunnen verwerken en aanleveren.' Het datahart van het bedrijf ligt in Luxemburg. ‘We werken er op onze data-integratie met klanten. Al houden we het eenvoudig. We maken data ‘proper’ en kruisen ze eventueel met andere bronnen. In de scheepvaart gaat het om data van andere schepen of kustwachten. Zelf data visualiseren doen we niet.’",Satellieten van Leuvense ingenieur leveren weerdata aan NASA
5f08d6f679b63198b88e918d,https://www.tijd.be/r/t/1/id/10238654,2020-07-10T18:57:35.000Z,"De webgigant Amazon verbiedt zijn medewerkers nog langer de entertainmentapp TikTok op hun mobieltje te zetten. De reden: veiligheidsrisico's.\n\nTikTok is voortaan een verboden vrucht voor medewerkers van Amazon. De grootste internetwinkel ter wereld heeft zijn personeel de opdracht gegeven de razendpopulaire entertainmentapp te verwijderen van alle mobiele toestellen waarop ze ook toegang hebben tot hun Amazon-e-mail.\n\nDe ingreep dringt zich volgens de webgigant op omdat zich ‘veiligheidsrisico’s’ voordoen. ‘Wie de app tegen vrijdag niet van zijn apparaten verwijderd heeft, zal niet langer toegang hebben tot zijn e-mail’, waarschuwde het bedrijf in een e-mail aan alle medewerkers.\n\nOnder de loep\n\nTikTok ligt in de Verenigde Staten al een tijd onder de loep. De app is eigendom van het Chinese bedrijf ByteDance. De autoriteiten in Washington sluiten niet uit dat de overheid in Peking ook toegang heeft tot data van de gebruikers van de entertainmentapp die zeker bij jongeren in de VS erg populair is. Enkele dagen geleden opperde Amerikaans president Donald Trump nog dat de app misschien wel verboden wordt in de hele VS.\n\nWie de app tegen vrijdag niet van zijn apparaten verwijderd heeft, zal niet langer toegang hebben tot zijn e-mail. Top Amazon\n\nByteDance houdt vol geen banden te hebben met de Chinese overheid. Om de wereld daarvan te overtuigen kreeg het bedrijf in mei zelfs een Amerikaanse CEO.",TikTok verboden vrucht voor personeel Amazon
5f08d6f72dfe23c30dcc60f1,https://www.tijd.be/r/t/1/id/10238590,2020-07-10T17:06:11.000Z,"Nu we door lockdowns een recessie in sneltreinvaart beleven, grijpen marktwatchers naar alternatieve indicatoren om veel sneller een beeld van de veranderende economie te krijgen. Met een glansrol voor de mobiliteitsdata van Google.\n\nMaandelijkse economische cijfers over het aantal werklozen of het ondernemersvertrouwen zijn zo passé. Economen zitten tegenwoordig met hun neus op dagelijkse of wekelijkse cijfers over de trafiek in winkelcentra, restaurantboekingen en het elektriciteitsverbruik, allemaal om haast realtime in te schatten hoe onze economie de coronapandemie verteert.\n\n‘Hogefrequentie-indicatoren’, zo heten de snelle barometers die vandaag de boordtabellen van economen en beurshuizen vormen. Ze vervangen traditionele indicatoren die vaak slechts maandelijks verschijnen, een eeuwigheid in een economische omgeving die razendsnel verandert als gevolg van abrupte lockdowns en de versoepeling ervan.\n\nWe beleven een recessie in een snelkookpan. Als econoom wil je dan veel sneller data hebben om te weten wat er aan de hand is. Bert Colijn Econoom ING\n\n‘We beleven een recessie in een snelkookpan’, zo omschrijft ING-econoom Bert Colijn het. ‘Bij een normale recessie zie je de economie een tijdje kwakkelen, waarna ze begint te krimpen en je enkele kwartalen kan discussiëren of we al dan niet de bodem bereikt hebben. Dit is een heel ander beest: de economie is enorm snel gekrompen als gevolg van de lockdown, waarna ze weer snel opleeft. Het is een kwestie van weken. Als econoom wil je dan veel sneller data hebben om te weten wat er aan de hand is. Je zoekt een extra houvast in een zware storm.’\n\nVertraging\n\nDat houvast kunnen traditionele indicatoren vandaag moeilijk bieden. ‘Als een klassieke maandelijkse indicator eindelijk gepubliceerd wordt, met nog enkele weken vertraging voor de verwerking van de data, loopt hij al snel twee maanden achter op de feiten’, zegt Puilaetco-hoofdeconoom Christophe Van Canneyt. ‘Bovendien erkennen de statistische agentschappen dat ze door de coronadisruptie veel moeite hebben om data te verzamelen en tijdig te verwerken. Ze zijn soms zelf aan het gissen.’\n\nEn dus komt de redding van de plots alomtegenwoordige hogefrequentiedata. Zij vormen de economische tegenhanger van de dagelijkse cijfers over coronabesmettingen, die eveneens angstvallig in de gaten gehouden worden door beurshuizen zoals Jefferies. Dat huis bracht onlangs een rapport uit met zijn nieuwste European Economic Activity Radar (zie grafiek), bestaande uit een amalgaam van realtimedata over de Europese economie. Die blijkt de goede kant op te gaan nu de lockdowns versoepeld worden, al is ze met 61 procent van het precoronaniveau nog ver verwijderd van normaliteit. Jefferies kijkt onder meer naar het energieverbruik (91% van het normale niveau), openbaar vervoer (58%), verkeersdrukte (81%), aanwervingen (61%) en vliegverkeer (12%).\n\n\n\nSchermvullende weergave ©Mediafin\n\nOok Google mengt zich in de debatten. Zowel Colijn als Van Canneyt is fan van het Mobility Report dat de internetreus sinds april uitbrengt als reactie op de coronacrisis. Het wekelijkse rapport toont voor zes categorieën hoe mensen zich bewegen, en dat per land. De vergelijkingsbasis is het mobiliteitsgedrag van 3 januari tot 6 februari dit jaar, vóór corona dus.\n\nColijn heeft speciale aandacht voor drie van de zes categorieën, die hij ombouwt tot zijn eigen mini-indicator: retail & recreatie (restaurants, cafés, enzovoort), supermarkten & apotheken en kantoorverkeer. Het recentste rapport voor België leert alvast dat retail & recreatie nog 8 procent verwijderd is van het basisniveau van begin dit jaar, maar wel in stijgende lijn gaat (zie grafiek). Voor openbaar vervoer bedraagt het voorlopige tekort nog 24 procent, voor kantoren 36 procent.\n\nZinvol\n\nDe indicatoren zijn maar zinvol als ze een effectieve link vertonen met de onderliggende economie. Voor de mobiliteitsdata van Google blijkt dat zo te zijn, stelde Colijn vast. ‘Als je de gemiddelde Google-cijfers van het eerste kwartaal neemt en je vergelijkt die met de groei van het bruto binnenlands product (bbp) in datzelfde kwartaal, zie je dat landen die slecht scoorden op de Google-data een veel zwaardere bbp-krimp kenden. Er was dus een sterke link tussen beide en mijn gevoel zegt dat dat voor het tweede kwartaal hetzelfde zal zijn.’\n\nAl zijn er zoals bij elke indicator kanttekeningen te maken bij de Google-data. ‘De referentieperiode is een vijftal weken vanaf begin januari, maar het is niet gezegd dat dat een normale periode was’, merkt Van Canneyt op. Zo ligt het bezoek aan parken en stranden vandaag een pak hoger dan in januari, maar toen was het putje winter. ‘Het zou interessant zijn te vergelijken met dezelfde periode een jaar geleden. De vraag is ook van wie Google data heeft verzameld. Zijn dat vooral jongeren? Hoe representatief is dat dan?’\n\nVan Canneyt benadrukt daarom dat het belangrijk is een veelheid aan indicatoren te volgen. Die geven elk noodzakelijkerwijs slechts een stukje van de realiteit weer, maar samen geven ze een globaal beeld. Hij tipt onder meer het vrachtwagenvervoer en het elektriciteitsverbruik als alternatieve barometers. Beide worden ook opgevolgd door de Economic Risk Management Group (ERMG), die de federale overheid adviseert over de economische aanpak van de coronacrisis (zie grafiek). Ook daar houden ze dus de vinger aan de pols door middel van indicatoren die kort op de bal spelen.\n\nProblematisch\n\nDat doet ook het kantoor van de Amerikaanse centrale bank (Fed) in New York. Dat lanceerde midden april de Weekly Economic Index (WEI) als antwoord op de coronacrisis (zie grafiek). De centrale bank zegt zelf dat klassieke maatstaven zoals het bbp een problematische vertraging kennen in een omgeving waarin alles heel snel kan veranderen. En dus komt de Fed met een eigen realtime-index bestaande uit tien dagelijkse of wekelijkse indicatoren, van winkelomzetten over brandstofverkopen tot eerste aanvragen van een werkloosheidsuitkering.\n\nDe vergelijking tussen landen kan lessen - en knipperlichten - opleveren. Een blik van Jefferies op de vier grote economieën van de eurozone leert dat Duitsland aan een sneller herstel bezig is dan de rest (zie grafiek). ‘De mogelijkheid dat sommige landen het beter beginnen te doen dan andere is een ernstige bezorgdheid’, schrijven de Jefferies-economen. Een herstel met twee snelheden zou de job van de Europese Centrale Bank (ECB) bemoeilijken. Die kan slechts één beleid voor de hele eurozone voeren.\n\nOverigens kijkt Jefferies ook naar internettrafiek als indicator, zoals de bezoeken aan boekingsites voor accommodatie (opnieuw 100 procent van het normale niveau) of aan sites van autodealers (licht boven de norm). Het beurshuis verbindt daar aandelenadviezen aan, zoals voor de hotelgroepen Accor en Dalata en het autoverhuurbedrijf Sixt.\n\nGrote plaatje\n\nDe beurs zelf is normaal een favoriete voorlopende indicator voor Philippe Gijsels, hoofdstrateeg van BNP Paribas Fortis. ‘De beurs omvat het brede sentiment. Alleen is de vraag of ze vandaag nog nauwkeurig de economie voorspelt of eerder een weerspiegeling is van het vele geld dat centrale banken in de markt pompen.’ Ook Gijsels kijkt daarom naar alternatieven zoals data over vliegverkeer, maar houdt een slag om de arm. ‘Je moet altijd het grote plaatje blijven zien en niet verloren lopen in de duizenden indicatoren die er zijn. Het gevaar bestaat dat je selectief nieuwe indicatoren begint te kiezen die jouw gelijk bewijzen. Daarom moet je ook feeling houden met de traditionele indicatoren die een jarenlange staat van dienst hebben.’\n\nHet gevaar bestaat dat je nieuwe indicatoren kiest die jouw gelijk bewijzen. Philippe Gijsels Hoofdstrateeg BNP Paribas Fortis",Boordtabel voor een flitsrecessie
5f09477add171916ead238d4,https://www.knack.be/nieuws/wereld/hoe-de-amerikaanse-overheid-een-klein-bedrijf-met-12-000-werknemers-redde/article-analyse-1618853.html,2020-07-11T02:34:07.000Z,"De Amerikaanse overheid trok 660 miljard dollar uit om kmo's bij te staan tijdens de coronacrisis en om op die manier banen te redden. Nu er data gepubliceerd zijn over waar het geld naartoe ging, worden ernstige vraagtekens gezet bij het leenprogramma.\n\nKanye West, die 1,2 miljard dollar waard is, kreeg in april 2 miljoen dollar voor zijn kledingbedrijf Yeezy van de Amerikaanse overheid. Grote restaurantketens als Five Guys, P.F. Chang's en TGI Friday's kregen tussen de 5 en 10 miljoen. En ook bedrijven gelieerd aan de echtgenoot van Democratisch leider Nancy Pelosi en aan Trumps schoonzoon en adviseur Jared Kushner kregen geld uit het zogenaamde 'PPP-potje'.\n\n...\n\nKanye West, die 1,2 miljard dollar waard is, kreeg in april 2 miljoen dollar voor zijn kledingbedrijf Yeezy van de Amerikaanse overheid. Grote restaurantketens als Five Guys, P.F. Chang's en TGI Friday's kregen tussen de 5 en 10 miljoen. En ook bedrijven gelieerd aan de echtgenoot van Democratisch leider Nancy Pelosi en aan Trumps schoonzoon en adviseur Jared Kushner kregen geld uit het zogenaamde 'PPP-potje'. Het Paycheck Protection Program is onderdeel van het immense steunpakket dat de Amerikaanse overheid in maart goedkeurde om de economische schade van de coronacrisis enigszins te beperken. De Small Business Administration (SBA), het overheidsagentschap dat de taak had de leningen uit te schrijven, gaf maar liefst 521 miljard dollar aan 4,9 miljoen aanvragers (er is nog 132 miljard dollar beschikbaar). De gemiddelde lening was 107.000 dollar. Ieder bedrijf dat minder dan 500 werknemers heeft, komt in aanmerking voor een lening. De ontvangers van leningen hoeven het geld niet terug te betalen als ze minstens 60 procent van de lening gebruiken voor de loonlijst. Op die manier hoopt de regering banen te beschermen. Afgelopen maandag publiceerde de SBA een overzicht van alle leningen van meer dan 150.000 dollar die uitgegeven werden. Het gaat om slechts 15 procent van de leningen; in de meeste gevallen werd een kleiner bedrag geleend. Opvallend waren de zwaar getroffen horeca- en reissector niet de grootste ontvangers: zij stonden tezamen op de vijfde plek met 42 miljard dollar. De gezondheidszorg kreeg het hoogste bedrag, ruim 67 miljard dollar, gevolgd door 'professionele, wetenschappelijke en technische diensten' (66 miljard dollar) en de bouw (64 miljard dollar). De twee grootste staten van het land (qua bevolkingsaantal) kregen ook de meeste leningen toegekend. In Californië (40 miljoen inwoners) werd 68 miljard dollar aan leningen toegekend, in Texas (29 miljoen inwoners) 41 miljard dollar. In die twee staten werden ook de meeste banen behouden door het programma, schrijft de SBA in een rapport. In Californië waren het er 6,5 miljoen, in Texas 4,5 miljoen. In New York en Florida werden elk 3,2 miljoen banen behouden. In totaal zouden er door het programma ruim 51 miljoen banen behouden zijn, volgens de regering-Trump.Daarmee lijkt het programma dus een succes, maar tegelijkertijd vulden 878.000 aanvragers volgens Reuters in dat er ofwel geen banen behouden werden, of ze vulden helemaal niets in. Dat is 18 procent van het totale aantal aanvragers. Toch kregen die aanvragers ook een lening, want de opgave van baanbehoud was een optie maar geen vereiste voor het krijgen van een lening. Het is een van de pijnpunten in het programma waar critici op wijzen.Een ander pijnpunt is dat er opnieuw miljoenen dollars gingen naar partijen die ook andere financieringsmogelijkheden hadden. Neem restaurantketen TGI Fridays, ontvanger van tussen de 5 en 10 miljoen dollar. Die is eigendom van private equity-firma TriArtisan Capital en zou oorspronkelijk nog naar de beurs gaan. Dat plan werd afgeblazen vanwege de crisis en de keten moest vrijwel alle restaurants sluiten. Dat zal allicht voor een kelderende omzet gezorgd hebben, maar een voorwaarde voor het verkrijgen van een PPP-lening is dat er geen of weinig andere financieringsmogelijkheden zijn. TGI Friday's is een voorbeeld, maar er zijn er meer. Nu, en eerder dit jaar ook al. Toen de PPP-leningen in april voor het eerst opengesteld werden, rezen er al vragen over een aantal van de begunstigden. Onder hen Shake Shack, een andere restaurantketen. Die kreeg 10 miljoen dollar, dat het uiteindelijk onder enorme publieke druk heeft terugbetaald. In totaal werd 30 miljoen dollar aan leningen terugbetaald, maakte de SBA deze week bekend. De leningen/giften aan grote restaurantsketens en bedrijven van miljardairs als Kanye West zijn uitzonderingen, zei SBA-directeur Jovita Carranza donderdag tegen Fox News. In datzelfde interview zei Carranza dat er 'geen federale gelden naar bedrijven zullen gaan die niet passen bij dit specifieke plan'. Daarom wordt het nu juist als zo merkwaardig gezien dat grote restaurantketens ook aanspraak konden maken op de lening. Die hebben doorgaans immers veel meer dan 500 werknemers. Zo liet een woordvoerder van P.F. Changs aan The Washington Postweten dat het bedrijf door de lening 'meer dan 12.000 werknemers in dienst kon houden'. Daar is op zich niets mis mee, maar er is steeds meer kritiek op het feit dat de coronacrisis de ongelijkheid in de VS alleen maar verder geholpen heeft. Het beste voorbeeld is misschien wel dat mensen als Amazon-baas Jeff Bezos miljarden rijker werden, terwijl de werkloosheid tot ongekende hoogten steeg. Het is nog maar afwachten of al die nieuwe werklozen over een paar weken nog een uitkering van enige waarde kunnen krijgen. Dan loopt immers de toelage van 600 euro per week af die de federale overheid in april bovenop de reguliere werkloosheidsuitkeringen toekende. Voor grote bedrijven als TGI Fridays of Five Guys waren er hoogstwaarschijnlijk ook andere financieringsmogelijkheden. Ondertussen lijken de écht kleine bedrijven in veel mindere mate aanspraak gemaakt te hebben op de PPP-leningen. Dat komt deels door hoe de leningen werden verstrekt: via commerciële banken. Des te kleiner het bedrijf, des te kleiner de kans dat ze een bestaande relatie met een bank hebben die een PPP-lening kan verstrekken. Dat geldt des te meer voor bedrijven van mensen van kleur. In mei had reeds 41 procent van de kleine bedrijven met zwarte eigenaren permanent de deuren moeten sleuten, tegen 17 procent van bedrijven met een witte eigenaar. Critici zijn bang dat de SBA te weinig moeite heeft gedaan de leningen te verstrekken aan die bedrijven die het het hardst nodig hadden. Daarnaast is het moeilijker voor kleine bedrijven om de lening in een gift omgezet te krijgen. Voor veel van de bedrijven die minder dan 20 werknemers hebben (wat geldt voor 89 procent van de Amerikaanse kleine bedrijven) is het lastig om 60 procent van de lening aan de loonlijst uit te geven. Zaken als huur en elektriciteit zijn voor hen vaak een relatief grote kostenpost. Bovendien is het nog maar de vraag of er echt 51 miljoen banen gered zijn met het programma, zegt Philip Mattera van de non-profit Good Jobs First tegen Reuters. 'Ik gok dat er niet heel streng werd gekeken naar hoeveel geredde banen de bedrijven opgaven bij de aanvraag.' Een belangrijk waarschuwingsteken is volgens Mattera dat 3.728 bedrijven in de aanvraag aangaven dat ze exact 500 banen zouden redden met de lening. Tenslotte zijn de data die afgelopen week werden vrijgegeven gebaseerd op goedgekeurde leningen, maar niet op uitgekeerde leningen. Die 51 geredde banen is dus een belofte, maar pas over een paar maanden, als de ontvangers van leningen moeten bewijzen dat ze 60 procent aan de loonlijst hebben uitgegeven, wordt duidelijk of die beloften ook zijn waargemaakt.",Hoe de Amerikaanse overheid een 'klein bedrijf' met 12.000 werknemers redde
5f0b09759ce2489f7f7cf6fa,https://www.nieuwsblad.be/cnt/dmf20200712_94154476,2020-07-12T11:11:48.000Z,"Groen lanceert een eigen burgerwetenschappelijke tool. Via buurtnatuur.be krijgt iedereen de kans om natuur in eigen buurt in kaart te brengen. Bedoeling is om een vollediger beeld te krijgen van de natuurgebieden in Vlaanderen en om ook zicht te krijgen op de versnippering van die gebieden.\n\nDoor de coronacrisis hebben veel Vlamingen de natuur (her)ontdekt. Maar mensen hebben niet altijd een duidelijk beeld van de bossen en parken in hun buurt en weten ook vaak niet of die natuur toegankelijk is of niet.\n\nMet de tool buurtnatuur.be wil Groen aan mensen vragen om plekjes natuur in hun buurt te labelen met foto’s en uitleg. Op die manier wil de partij de “ontbrekende stukjes” in kaart brengen. De partij gebruikt daarvoor OpenStreetMap, een opensource alternatief voor Google Maps. Iedereen kan eraan meewerken en data invoeren of aanpassen.\n\n“Er zijn nog heel wat groene plekken waar mensen op adem komen maar die niet op de kaart staan. Hoe meer mensen die gaten opvullen, hoe beter we kunnen zorgen voor toegankelijkere natuur en voldoende groen in ieders buurt”, legt Vlaams parlementslid Mieke Schauvlieghe uit.\n\nVersnippering\n\nOp de tool staan ook delen in het rood gekleurd. Dat zijn de plekken waar nog geen info over bestaat. “Dat zijn er heel wat. Deelnemers beschrijven die rode zones en kunnen een foto uploaden. Zo krijgen we zicht op het groene netwerk in gemeentes en kunnen we onderzoeken waar er nog natuur nodig is”, aldus Schauvlieghe.\n\nGroen wil met de tool ook zicht krijgen op de versnippering van de natuur. “Zo weten we waar we verbindingszones moeten creëren tussen natuurgebieden. De versnippering van ons landschap is één van de redenen waarom de biodiversiteit in Vlaanderen zo snel achteruitgaat. Bij ons is 1 op 3 van de gekende soorten bedreigd. Door gebieden onderling te verbinden, maken we de natuur robuuster met meer plaats voor planten en dieren”, besluit Schauvliege.",Groen vraagt hulp van burgers om natuur in kaart te brengen
5f0bea746e1198e30935cfef,https://vrtnws.be/p.RQP6ADYRm,2020-07-13T03:29:30.000Z,"In New York, enkele maanden geleden nog het epicentrum van de corona-epidemie in de Verenigde Staten, zijn gisteren voor het eerst sinds vier maanden officieel geen nieuwe doden gemeld door het coronavirus. Dat melden Amerikaanse media op basis van cijfers van het New York City Department of Health and Mental Hygiene.\n\nDe eerste officiële dode in New York City viel op 11 maart en sinds 13 maart was er geen enkele dag meer zonder overlijdens, meldt NBC News. De piek van het aantal nieuwe overlijdens lag op 7 april, met 597 bevestigde overlijdens en nog een 216 vermoedelijke overlijdens. In de stad stierven zeker 18.670 mensen aan het coronavirus, en nog eens 4.613 stierven waarschijnlijk aan het virus.\n\n""New Yorkers zijn de helden geweest in dit verhaal, ze hebben er alles aan gedaan om elkaar te beschermen"", aldus woordvoerder van NYC Avery Cohen in een mededeling. Zaterdag werden in de stad wel nog 341 nieuwe coronabesmettingen geregistreerd. In de staat New York werden zondag vijf overlijdens gemeld, maar het is niet duidelijk waar de slachtoffers juist woonden. De meeste doden op één dag vielen in de staat op 9 april, met 799 overlijdens. De media wijzen er wel op dat het mogelijk is dat overlijdens pas later worden opgenomen in de officiële data.\n\n\n\nOok in Washington DC zijn de afgelopen drie dagen geen nieuwe overlijdens gemeld. Op andere plaatsen in de Verenigde Staten houdt het coronavirus wel nog lelijk huis. Florida brak zondag nog het record van het aantal besmettingen op een dag in een Amerikaanse staat, met meer dan 15.000 nieuwe besmettingen.",Welke landen kleuren oranje en rood? En voor het eerst sinds begin epidemie geen nieuwe overlijdens in New York
5f0bea7d2770039f113e6393,https://www.nieuwsblad.be/cnt/dmf20200713_94957229,2020-07-13T00:41:24.000Z,"In New York City, enkele maanden geleden nog het epicentrum van de corona-epidemie in de Verenigde Staten, zijn zondag voor het eerst sinds vier maanden officieel geen nieuwe overlijdens gemeld door het coronavirus. Dat melden Amerikaanse media op basis van cijfers van het New York City Department of Health and Mental Hygiene.\n\nDe eerste officiële dode in New York City viel op 11 maart en sinds 13 maart was er geen enkele dag meer zonder overlijdens, meldt NBC News. De piek van het aantal nieuwe overlijdens lag op 7 april, met 597 bevestigde overlijdens en nog eens 216 vermoedelijke overlijdens. In de stad stierven zeker 18.670 mensen aan Covid-19, en nog eens 4.613 stierven waarschijnlijk aan het virus.\n\n“New Yorkers zijn de helden in dit verhaal, ze hebben er alles aan gedaan om elkaar te beschermen”, aldus woordvoerder van NYC Avery Cohen in een mededeling. Zaterdag werden in de stad wel nog 341 nieuwe coronabesmettingen geregistreerd.\n\nMogelijk vertraging in cijfers\n\nIn de staat New York werden zondag 5 overlijdens gemeld, maar het is niet duidelijk waar de slachtoffers juist woonden. De meeste doden in één dag vielen in de staat op 9 april, met 799 overlijdens.\n\nDe media wijzen er wel op dat het mogelijk is dat overlijdens pas later worden opgenomen in de officiële data.\n\nOok in Washington DC zijn de afgelopen drie dagen geen nieuwe overlijdens gemeld. Op andere plaatsen in de Verenigde Staten houdt het coronavirus wel nog lelijk huis. Florida brak zondag nog het record van het aantal besmettingen in een dag in een Amerikaanse staat, met meer dan 15.000 nieuwe besmettingen.",New York City meldt zondag voor het eerst in maanden geen nieuwe coronadoden
5f0c9337e6f5b9860666a15f,https://www.standaard.be/cnt/dmf20200713_94862168,2020-07-13T13:29:29.000Z,"De FOD Financiën heeft al meer belastingaangiftes van burgers binnengekregen via Tax-on-web dan verwacht. Maandagochtend, vier dagen voor de deadline, stond de teller op meer dan 1,33 miljoen, ofwel 9,4 procent meer dan waar de fiscus op had gerekend.\n\nIn absolute aantallen lag het aantal digitale aangiftes door burgers maandagochtend wel 7,6 procent lager dan op hetzelfde moment vorig jaar (1,44 miljoen). Maar dat komt omdat er dit jaar 730.000 bijkomende belastingplichtigen zijn voor wie de belastingbrief al werd ingevuld (voorstel van vereenvoudigde aangifte, VVA). Daarbij gaat het om 376.000 mensen die vorig jaar nog Tax-on-web gebruikten en 113.000 mensen die tot vorig jaar nog een beroep deden op een mandataris voor het invullen van hun belastingen. ‘Nog meer burgers hebben dus de weg naar MyMinfin (Tax-on-web) gevonden’, zegt de FOD Financiën.\n\nHulp nodig? We beantwoorden al uw vragen in ons belastingdossier.\n\nDe aangiftes door mandatarissen, waarvoor de deadline pas op 22 oktober verstrijkt, lopen overigens dit jaar vlotter dan in 2019. Maandagochtend waren er met ruim 201.000 van dergelijke aangiftes al 16,7 procent meer ingediend dan op hetzelfde moment vorig jaar (minder dan 173.000). In totaal verwacht de fiscus dit jaar 1,84 miljoen aangiftes door mandatarissen.",Digitale belastingaangiftes komen vlotter binnen dan verwach...
5f0d03b876efbe061bd136b1,https://www.tijd.be/r/t/1/id/10239012,2020-07-13T23:00:01.000Z,"Robben: ‘Het komt erop neer dat de telefonisten in de callcenters die potentieel besmette mensen moeten opbellen de allerlaatste beschikbare informatie krijgen. Twee voorbeelden. Dat ze iemand niet meer hoeven te bellen als blijkt dat er een voorschrift voor een coronatest is uitgeschreven. Of dat er niet, zoals nu wel nog gebeurt, te veel dubbele telefoons zijn naar mensen in één gezin of appartementsgebouw die elkaar als contact opgeven.’\n\n‘Daarnaast gaan we in de software parameters inbouwen om clusters op te sporen, superverspreiding op plekken zoals bijvoorbeeld een kerk, een slachthuis of jeugdkampen.’ De bestrijding van clusters is cruciaal om te vermijden dat het coronavirus weer vrij spel krijgt.\n\nDe bedoeling is dat de databank een oplossing biedt voor een euvel waar flink over geklaagd wordt. Er zijn klachten over vertragingen op het systeem van testen en opsporen. Het duurt soms dagen voor een positieve test leidt tot de start van een opsporing.\n\nDe renovatie van de databank is een onderdeel van een pakket om de kinderziektes in de contactopsporing weg te werken.\n\nDe huidige databank is bric-à-brac in elkaar geflanst en diende bij opzet ook een ander doel: virushaarden opsporen via contactopsporing in plaats van statistieken over het virus bundelen. ‘Nu wordt alles eens of een paar keer per dag bij wijze van spreken van de ene databank naar het andere platform overgepompt, waardoor heel veel vertraging ontstaat, terwijl snelheid net de sleutel is om het coronavirus onder controle te houden’, zegt Robben.\n\n‘Het moet een beetje werken zoals de kruispuntdatabank van de federale overheid. Daarin wordt één kleine wijziging, bijvoorbeeld een adres, meteen doorgegeven aan alle overheidsinstellingen.’",Overheid zet turbo op coronaopsporing
5f0d3bf30936b85445c70f58,https://www.nieuwsblad.be/cnt/dmf20200714_91478856,2020-07-14T04:00:41.000Z,"Frank Robben, de IT-tsaar van de federale overheid, is bezig met een grondige renovatie van de databank om mensen op te sporen die blootgesteld zijn aan het coronavirus. De bedoeling is tegen eind augustus te beginnen met een echte realtime databank, schrijft De Tijd dinsdag.\n\nDe databank zal vrijwel continu updates maken met info van de labs over de coronatests of van zorg- en preventiewerkers. Die info moet vrijwel instant beschikbaar zijn voor de telefonisten die contactopsporing doen.\n\n“Het komt erop neer dat de telefonisten in de callcenters die potentieel besmette mensen moeten opbellen de allerlaatste beschikbare informatie krijgen”, aldus Robben. Zo zullen ze bijvoorbeeld kunnen zien dat er een voorschrift voor een coronatest is uitgeschreven, waarna ze iemand niet meer hoeven te bellen. Ook zullen er zo minder dubbele telefoons zijn naar mensen in één gezin of appartementsgebouw die elkaar als contact opgeven.\n\n“Daarnaast gaan we in de software parameters inbouwen om clusters op te sporen, superverspreiding op plekken zoals bijvoorbeeld een kerk, een slachthuis of jeugdkampen”, klinkt het. De bestrijding van clusters is cruciaal om te vermijden dat het coronavirus weer vrij spel krijgt.\n\nNu te traag\n\nDe bedoeling is dat de databank een oplossing biedt voor de vertragingen op het systeem van testen en opsporen waarover veel wordt geklaagd. Het duurt soms dagen voor een positieve test leidt tot de start van een opsporing.\n\nDe nieuwe databank moet volgens Robben een beetje werken zoals de kruispuntendatabank van de federale overheid. Daarin wordt één kleine wijziging, bijvoorbeeld een adres, meteen doorgegeven aan alle overheidsinstellingen.\n\nLEES OOK. Frustratie om te trage contact tracing: “Welk nut heeft contactonderzoek als ik vijf dagen na resultaat nog niet ben gebeld?” (+)",Overheid werkt aan versnellen van contactonderzoek
5f0d7439fca62df83bbf7753,https://www.tijd.be/r/t/1/id/10239024,2020-07-14T05:20:55.000Z,"Met een verkoop of terugkeer naar de beurs zou Softbank cashen op de boomende vraag naar rekenkracht.\n\nSoftbank denkt eraan een van zijn meest waardevolle participaties, ARM Holdings, te verkopen of weer naar de beurs te brengen. Dat schrijft de Amerikaanse zakenkrant The Wall Street Journal en wordt in een gesprek met Financial Times bevestigd door Marcelo Claure, de rechterhand van Softbank-oprichter Masayoshi Son.\n\nDe Japanse holding kocht ARM Holdings in de zomer van 2016 voor 32 miljard dollar, toen omgerekend 29 miljard euro. Een deal die voor flink wat handengewring in het Verenigd Koninkrijk zorgde. De Britten hadden zich net een maand geleden 'gebradeerd': het brexitreferendum haalde de koers van het Brits pond zwaar onderuit en maakte zo het bedrijfsleven kwetsbaar voor buitenlandse overnames. En zo zagen de Britten met lede ogen een technologieparel richting Japan vertrekken.\n\nEen parel is ARM zeker: elke iPhone die Apple ooit verkocht heeft, draait op chips die het Britse bedrijf ontwikkelde. Het bedrijf uit Cambridge is een essentiële schakel in de digitale revolutie en gaf in mobiel internet een chipreus als Intel het nakijken. Niet slecht voor wat in 1978 klein als Acorn Computer begon.\n\nHet lijdt weinig twijfel dat ARM nu een veelvoud waard zou zijn van het prijskaartje van 2016. Een steeds meer geconnecteerde wereld van datavreters doet de vraag naar rekenkracht exponentieel stijgen. Het resultaat is een recordjacht voor alle bedrijven die op die rekenkracht inspelen, van de Nederlandse chipmachineproducent ASML tot de Amerikaanse ontwikkelaar van krachtpatserchips Nvidia .",Softbank denkt aan verkoop chipontwikkelaar ARM
5f0d743a1d80b7593f6bf5e4,https://www.tijd.be/r/t/1/id/10239040,2020-07-14T07:21:06.000Z,"Millennials daytraden zich suf met Tesla op de beleggingsapp Robinhood. Het aandeel maakt de gekste capriolen.\n\nHet aandeel Tesla maakte maandag een complete dollemansrit door: van een koerswinst van 16 procent dook de pionier in elektrische auto's bij het slot meer dan 3 procent lager. Dat ruikt naar speculatieve beleggers en die waren er ook.\n\nWant volgens de datawebsite Robintrack.net waren er in een tijdsspanne van 4 uur liefst 40.000 accounts op Robinhood, een hyperpopulaire beleggingsapp onder daytradende jongeren, die het aandeel aan hun portefeuille toevoegden. En dus klom de beurswaarde van Tesla maandag met 10.000 Robinhoods per uur tijdelijk boven de psychologische grens van 300 miljard dollar, om daarna terug te vallen tot onder die grens. Eerder haalde Tesla met zijn torenhoge beurswaarde al Toyota rechts in.\n\nTesla is dus razend populair onder jongeren. Maandag waren er aan het eind van de handelsdag 457.000 gebruikers die het aandeel in de portefeuille hadden. Daarmee is Tesla het tiende meest populaire aandeel op het platform, waarmee het bedrijf zelfs Amazon voorbijstreeft.\n\nS&P500\n\nDe koop- en verkoopgekte van maandag kan door meer verklaard worden dan tradende millennials. Zo speculeerden beleggers wellicht ook over een mogelijke opname van het aandeel in de S&P500.\n\nTesla komt in aanmerking voor de brede Amerikaanse graadmeter als het een winst tevoorschijn weet te toveren in zijn cijfers over het tweede kwartaal die het op 22 juli publiceert. Dat zou dan het vierde kwartaal op rij met zwarte cijfers zijn, een voorwaarde om in de bij vermogensbeheerders erg populaire Wall Street-barometer te mogen.\n\nDie kans zit er zeker in, want vorige week kon de groep al sterker dan verwachte cijfers presenteren voor de kwartaalleveringen. Als de automaker uit Californië in de S&P500 komt, zullen de vele fondsen die de S&P500 schaduwen automatische aankopen van het aandeel doen. Dat kan een nieuwe koopgolf veroorzaken. Om een idee te geven: alleen al de SPDR S&P500, één van de populairste 'trackers' om in één muisklik de S&P500 te kopen of te verkopen, is goed voor 280 miljard dollar beleggersgeld.\n\nKoersexplosie\n\n'Hoe kan Tesla ZO duur zijn?' | Bull, Bear & Bas",Tesla tegen 10.000 Robinhoods per uur
5f0dac82fb6799463b9c5531,https://www.hbvl.be/cnt/dmf20200714_94593908/laptop-voor-elk-kind-en-kleinere-woonzorgcentra-zo-moet-vlaanderen-welvarender-worden-na-corona,2020-07-14T12:40:19.000Z,"Elk kind een laptop en toegang tot het internet, het organiseren van herfst- en winterscholen, een leer- en loopbaankrediet voor iedereen, woonzorgcentra omvormen tot kleinschaliger woonzorghuizen, de oprichting van een wetenschappelijke raad voor regeringsbeleid (WRR) naar Nederlands model,.... Het zijn maar enkele van de vele aanbevelingen die de twee relancecomités -een economisch en maatschappelijk- dinsdag hebben voorgesteld aan de Vlaamse regering. Hun rapporten moeten helpen om het relancebeleid in Vlaanderen na de coronapandemie vorm te geven.\n\n“Er moeten dingen veranderen. We mogen niet zomaar terug naar het pre-coronatijdperk”, verklaarde professor Koen Debackere, voorzitter van het economisch adviescomité. Hij wees erop dat zijn rapport slechts een aanzet betekent, geen eindpunt. “De Vlaamse regering moet ermee aan de slag, met als doel een welvarender, weerbaarder en wervender Vlaanderen”.\n\nLEES OOK. Zesde dag op rij (veel) meer nieuwe besmettingen: “We hebben de bodem gezien. We raken het virus niet kwijt”\n\nZijn collega professor Lieven Annemans, voorzitter van het maatschappelijk adviescomité, legde de nadruk op een betere levenskwaliteit voor de huidige en toekomstige generaties, “want meer welzijn leidt ook tot meer welvaart”. Annemans meent dat bij een tweede golf een nieuwe lockdown best vermeden kan worden. “We denken dat het mogelijk is om de maatschappelijke diensten open te houden. Als we het MATHS-principe hanteren, een combinatie van Maskers, Afstand respecteren, Testen en tracen, Handhygiëne en Sociale verantwoordelijkheid.”\n\nVlaams minister-president Jan Jambon beloofde de onderzoekers dinsdag dat hun rapporten een grote impact zullen hebben op het beleid van de volgende jaren. Een aantal aanbevelingen staan al in het regeerakkoord, maar volgens professor Debackere is dat slechts “het minimum” en moet Vlaanderen meer ambitie tonen.\n\nBegroting in evenwicht\n\nOpmerkelijk: hij pleitte daarbij ook voor een begroting in evenwicht om de coronaschok tijdens deze legislatuur maximaal op te vangen. Voor de recurrente uitgaven is een uitgavennorm nodig. Al is de doelstelling van het begrotingsevenwicht onlosmakelijk verbonden met de ambitie om het Vlaamse bbp per capita in de top drie van Europa te loodsen en een werkzaamheidsgraad van 80 procent te hebben in Vlaanderen. Daarnaast zijn er ook doorbraken nodig op het vlak van levenslang leren, digitalisering, duurzaamheid,... Professor Debackere pleitte bijvoorbeeld voor meer investeringen in alternatieve vervoersmodi, “waardoor elke Vlaming in staat zou moeten zijn om met de fiets naar het werk te gaan”.\n\nHet beleid moet ook meer doelmatig en “evidence-based” zijn, waarbij er nood is aan betrouwbare data en evaluatiemomenten. Professor Debackere pleitte voor een Vlaamse WRR, naar Nederlands voorbeeld. Ook moet het beleid over de verschillende beleidsdomeinen heen kijken. “Klimaatmaatregelen hebben bijvoorbeeld een impact op mobiliteit, op het verdienmodel van bedrijven, enz...”.\n\nProfessor Lieven Annemans, als voorzitter van het maatschappelijke relancecomité, legde in zijn rapport de nadruk op een betere levenskwaliteit. De lokale gemeenschap en acties op maat spelen daarbij een belangrijke rol, klonk het.\n\nDe coronapandemie heeft voor een digitale versnelling gezorgd, maar niet iedereen is mee. “Er is nood aan e-inclusie, ook in het onderwijs door elk kind een laptop of tablet en toegang tot het internet te geven”, pleitte Annemans.\n\nDe crisis trof de meest kwetsbare groepen het hardst. Die mensen zouden in de toekomst actief gedetecteerd moeten worden, en benaderd via een vertrouwenspersoon, klonk het. De coronacrisis heeft het belang van de zorg aangetoond en dus moeten zorgberoepen “structureel worden opgewaardeerd”.\n\nTot slot verliezen veel mensen hun job, terwijl er tegelijk nood is aan extra mankracht in knelpuntberoepen of toekomstgerichte sectoren. Men zou werkzoekenden moeten heroriënteren op basis van hun competenties, is één van de aanbevelingen. Inzake woonomgeving lanceert het relancecomité het concept van de 15 minutenstad, waarbij alle functies -ook groene ruimte- binnen het kwartier stappen of fietsen te vinden zijn.",“Laptop voor elk kind en kleinere woonzorgcentra”: zo moet Vlaanderen welvarender worden na corona
5f0dac84d8ee2e4869ad900b,https://www.standaard.be/cnt/dmf20200714_93622126,2020-07-14T10:05:03.000Z,"Dat het gemiddelde aantal besmettingen blijft stijgen, baart ook epidemioloog Pierre Van Damme zorgen. Hij hoopt dat het contactonderzoek verbetert om infectiehaarden beter te kunnen opsporen, zei hij dinsdag in De ochtend op Radio 1.\n\nHet gemiddelde aantal dagelijkse besmettingen steeg dinsdag al voor de zesde dag op rij. Er worden per dag nu al gemiddeld 95,3 besmettingen genoteerd.\n\n‘Experts zijn daar al een paar dagen ongerust over’, zei Van Damme (Universiteit Antwerpen) daarover in De ochtend op Radio 1. ‘Maar ook steeds meer gewone burgers vragen me of dit nu het begin van een tweede golf is. Het virus is niet weg, en de cijfers illustreren dat helaas heel mooi.’\n\nPierre Van Damme Foto: Jan Van der Perre\n\nVan Damme vermoedt dat die stijging van de besmettingscijfers te verklaren valt door de versoepelingen van 1 juli. ‘Toen werd de bubbel uitgebreid van tien naar vijftien en werd een hele reeks vrijetijdsactiviteiten mogelijk. We willen die versoepelingen zeker niet terugschroeven, maar zouden wel willen verduidelijken of die stijging komt omdat bijvoorbeeld de pretparken toen weer zijn opengegaan. Dat moeten we doen via contactonderzoek. Maar dat onderzoek zou dan wel sneller en efficiënter moeten gebeuren. De databank bevat nog niet alle gegevens die we zouden willen hebben. Bovendien moeten we die gegevens naast elkaar kunnen leggen, om gemeenschappelijke besmettingsbronnen te kunnen aanduiden. We moeten snel hoger schakelen.’\n\nZelf terugbellen\n\nVan Damme is niet de enige die dinsdag kritiek formuleerde op het contactonderzoek. Ook Karine Moykens, de voorzitter van het Interfederaal Comité Testing & Tracing, zei in De ochtend dat het nog te vaak misloopt. ‘De informatie stroomt niet optimaal door naar de callcenters, daar moet meer snelheid gemaakt worden. We bekijken volop hoe de gegevensstroom vanuit de laboratoria naar Sciensano, en van daaruit naar de callcentra, beter kan’, zei ze. ‘We moeten kijken hoe we beter met Sciensano kunnen samenwerken, daar hebben ze een schat aan informatie.’\n\nKarine Moykens. Foto: GVA\n\nMoykens: ‘Wel staan er twee updates gepland voor de contactopsporing. Vanaf 22 juli zal het mogelijk zijn om terug te bellen naar het callcenter. Dan kunnen burgers het callcentrum zelf contacteren om bijkomende informatie te geven. Eind augustus staat een grote release gepland van een nieuw platform. Er zijn op dit moment te weinig gezondheidsinspecteurs, maar er staan nieuwe aanwervingen op de planning.’\n\nMoeilijk evenwicht\n\nFrank Robben, de top-IT’er van de overheid die het corona-contactonderzoek in ons land uitbouwt, reageerde in De ochtend op alle kritiek. ‘Bij de opstart van de contacttracing moest alles heel snel gaan, waardoor er werd gewerkt op basis van een gegevensbank die er al was. Nu moeten we naar een systeem waarbij data permanent wordt doorgegeven.’\n\nRobben gaf aan dat er vooral vertrouwen moet zijn tussen de contactonderzoeker en de burger. ‘Mensen moeten beseffen waarom het relevant is om informatie te delen’, zei hij. ‘Het is moeilijk om een evenwicht te vinden tussen privacy en dus het vertrouwen van mensen, en het gebruik van de gegevens.’",Experts bezorgd: ‘Contactonderzoek moet dringend sneller en efficiënter worden’
5f0dac871b7ea4305149e8cf,https://www.gva.be/cnt/dmf20200714_94421984/ontdek-hier-de-loting-voor-de-eerste-vier-rondes-van-de-beker-van-belgie,2020-07-14T12:15:28.000Z,"Vanaf de tweede ronde sluiten de clubs uit de tweede afdeling VV aan, vanaf speeldag drie de clubs uit eerste nationale. Bij de vijfde ronde maken de eerste profclubs hun intrede, namelijk de clubs uit 1B en vanaf de 1/16de finales zijn ook de Jupiler Pro League-clubs aan zet.\n\nDe reden waarom de vijfde speeldag nog niet wordt geloot, is uiteraard het feit dat de clubs uit afdeling 1B (profvoetbal) op dat moment in de bekercompetitie komen. In het profvoetbal lopen er namelijk nog enkele juridische procedures.\n\nSpeeldata eerste vijf rondes, met rechtstreekse uitschakeling:\n\n1ste ronde: zondag 9 augustus 2020\n\n2de ronde: zondag 16 augustus 2020\n\n3de ronde: zondag 23 augustus 2020\n\n4de ronde: zondag 30 augustus 2020\n\n5de ronde: zondag 6 september 2020\n\nBekijk hier de loting:",Ontdek hier de loting voor de eerste vier rondes van de Beker van België
5f0dac8da4200f09eaeca1c2,https://www.hbvl.be/cnt/dmf20200714_94166309/ontdek-hier-de-loting-voor-de-eerste-vier-rondes-van-de-beker-van-belgie,2020-07-14T11:40:02.000Z,"De KBVB heeft geloot voor de eerste vier speeldagen speeldagen van de Beker van België. Het nieuwe bekerseizoen start op zondag 9 augustus 2020.\n\nVanaf de tweede ronde sluiten de clubs uit de tweede afdeling VV aan, vanaf speeldag drie de clubs uit eerste nationale. Bij de vijfde ronde maken de eerste profclubs hun intrede, namelijk de clubs uit 1B en vanaf de 1/16de finales zijn ook de Jupiler Pro League-clubs aan zet.\n\nDe reden waarom de vijfde speeldag nog niet wordt geloot, is uiteraard het feit dat de clubs uit afdeling 1B (profvoetbal) op dat moment in de bekercompetitie komen. In het profvoetbal lopen er namelijk nog enkele juridische procedures.\n\nSpeeldata eerste vijf rondes, met rechtstreekse uitschakeling:\n\n1ste ronde: zondag 9 augustus 2020\n\n2de ronde: zondag 16 augustus 2020\n\n3de ronde: zondag 23 augustus 2020\n\n4de ronde: zondag 30 augustus 2020\n\n5de ronde: zondag 6 september 2020\n\nBekijk hier de loting:",Ontdek hier de loting voor de eerste vier rondes van de Beker van België
5f0dac8e720279430f1de344,https://www.nieuwsblad.be/cnt/dmf20200714_94485941,2020-07-14T12:21:52.000Z,"Elk kind een laptop en toegang tot het internet, het organiseren van herfst- en winterscholen, een leer- en loopbaankrediet voor iedereen, woonzorgcentra omvormen tot kleinschaliger woonzorghuizen, de oprichting van een wetenschappelijke raad voor regeringsbeleid (WRR) naar Nederlands model,.... Het zijn maar enkele van de vele aanbevelingen die de twee relancecomités -een economisch en maatschappelijk- dinsdag hebben voorgesteld aan de Vlaamse regering. Hun rapporten moeten helpen om het relancebeleid in Vlaanderen na de coronapandemie vorm te geven.\n\n“Er moeten dingen veranderen. We mogen niet zomaar terug naar het pre-coronatijdperk”, verklaarde professor Koen Debackere, voorzitter van het economisch adviescomité. Hij wees erop dat zijn rapport slechts een aanzet betekent, geen eindpunt. “De Vlaamse regering moet ermee aan de slag, met als doel een welvarender, weerbaarder en wervender Vlaanderen”.\n\nLEES OOK. Zesde dag op rij (veel) meer nieuwe besmettingen: “We hebben de bodem gezien. We raken het virus niet kwijt” (+)\n\nZijn collega professor Lieven Annemans, voorzitter van het maatschappelijk adviescomité, legde de nadruk op een betere levenskwaliteit voor de huidige en toekomstige generaties, “want meer welzijn leidt ook tot meer welvaart”. Annemans meent dat bij een tweede golf een nieuwe lockdown best vermeden kan worden. “We denken dat het mogelijk is om de maatschappelijke diensten open te houden. Als we het MATHS-principe hanteren, een combinatie van Maskers, Afstand respecteren, Testen en tracen, Handhygiëne en Sociale verantwoordelijkheid.”\n\nVlaams minister-president Jan Jambon beloofde de onderzoekers dinsdag dat hun rapporten een grote impact zullen hebben op het beleid van de volgende jaren. Een aantal aanbevelingen staan al in het regeerakkoord, maar volgens professor Debackere is dat slechts “het minimum” en moet Vlaanderen meer ambitie tonen.\n\nBegroting in evenwicht\n\nOpmerkelijk: hij pleitte daarbij ook voor een begroting in evenwicht om de coronaschok tijdens deze legislatuur maximaal op te vangen. Voor de recurrente uitgaven is een uitgavennorm nodig. Al is de doelstelling van het begrotingsevenwicht onlosmakelijk verbonden met de ambitie om het Vlaamse bbp per capita in de top drie van Europa te loodsen en een werkzaamheidsgraad van 80 procent te hebben in Vlaanderen. Daarnaast zijn er ook doorbraken nodig op het vlak van levenslang leren, digitalisering, duurzaamheid,... Professor Debackere pleitte bijvoorbeeld voor meer investeringen in alternatieve vervoersmodi, “waardoor elke Vlaming in staat zou moeten zijn om met de fiets naar het werk te gaan”.\n\nHet beleid moet ook meer doelmatig en “evidence-based” zijn, waarbij er nood is aan betrouwbare data en evaluatiemomenten. Professor Debackere pleitte voor een Vlaamse WRR, naar Nederlands voorbeeld. Ook moet het beleid over de verschillende beleidsdomeinen heen kijken. “Klimaatmaatregelen hebben bijvoorbeeld een impact op mobiliteit, op het verdienmodel van bedrijven, enz...”.\n\nProfessor Lieven Annemans, als voorzitter van het maatschappelijke relancecomité, legde in zijn rapport de nadruk op een betere levenskwaliteit. De lokale gemeenschap en acties op maat spelen daarbij een belangrijke rol, klonk het.\n\nDe coronapandemie heeft voor een digitale versnelling gezorgd, maar niet iedereen is mee. “Er is nood aan e-inclusie, ook in het onderwijs door elk kind een laptop of tablet en toegang tot het internet te geven”, pleitte Annemans.\n\nDe crisis trof de meest kwetsbare groepen het hardst. Die mensen zouden in de toekomst actief gedetecteerd moeten worden, en benaderd via een vertrouwenspersoon, klonk het. De coronacrisis heeft het belang van de zorg aangetoond en dus moeten zorgberoepen “structureel worden opgewaardeerd”.\n\nTot slot verliezen veel mensen hun job, terwijl er tegelijk nood is aan extra mankracht in knelpuntberoepen of toekomstgerichte sectoren. Men zou werkzoekenden moeten heroriënteren op basis van hun competenties, is één van de aanbevelingen. Inzake woonomgeving lanceert het relancecomité het concept van de 15 minutenstad, waarbij alle functies -ook groene ruimte- binnen het kwartier stappen of fietsen te vinden zijn.",Zo moet Vlaanderen welvarender worden na corona: “Laptop voor elk kind en kleinere woonzorghuizen. Er moét iets veranderen”
5f0dac9085840bc107bfe22d,https://www.gva.be/cnt/dmf20200714_93071122/proefproject-in-antwerpen-met-druktebarometer-meet-dichtheid-van-mensenmassa-s,2020-07-14T08:08:40.000Z,"De technologie van CrowdScan kan stadsbesturen helpen om de veiligheid te garanderen op plaatsen waar traditioneel veel mensen samenkomen, zoals de Meir in Antwerpen. — © Jan Van der Perre\n\nMet een sensorennetwerk op basis van radiogolven kan CrowdScan met grote nauwkeurigheid én privacyvriendelijk bepalen hoeveel mensen op een evenement, in een park of in een winkelstraat aanwezig zijn. “Deze zomer zullen er dan wel geen massa-evenementen plaatsvinden, het belang van nauwkeurige informatie over de dichtheid van mensenmassa’s is sinds de coronacrisis alleen maar toegenomen.”\n\nDe spin-off CrowdScan komt voort uit de MensenMassameter, een project van UAntwerpen en imec waarin de voorbije zes jaar werd onderzocht wat de beste manier is om de dichtheid van een menigte te meten. Dat doet het bedrijf door laagenergetische radiogolven te versturen en te meten hoeveel het signaal afzwakt in een drukke omgeving, ten opzichte van een lege omgeving. Dit draadloos sensorennetwerk heeft als voordeel dat geen camerabeelden, gsm-data of andere privacygevoelige gegevens gebruikt moeten worden.\n\nIn mei werd een proefproject uitgevoerd op de Nassaubrug en de Nassaustraat, nabij het MAS in Antwerpen. Daar kon CrowdScan de grootte van de mensenstromen tot op vier mensen nauwkeurig meten.\n\nVolgens CEO Ben Bellekens is het in tijden van corona erg belangrijk om mensenstromen nauwkeurig in kaart te brengen. “Politie en hulpdiensten kunnen sneller de juiste beslissingen nemen als ze over nauwkeurige informatie beschikken over het aantal mensen dat zich op een bepaald moment op een bepaalde oppervlakte bevindt. De technologie van CrowdScan kan stadsbesturen helpen om de veiligheid te garanderen op plaatsen waar traditioneel veel mensen samenkomen, zoals de Korenmarkt in Gent, de Meir in Antwerpen, de dijken aan de kust en op pleinen of in parken.”\n\nCrowdscan wil op korte termijn ook een ‘druktebarometer’ online beschikbaar maken, zodat mensen vanop afstand kunnen zien hoe druk het al is op een bepaalde plaats.",Proefproject in Antwerpen met druktebarometer meet dichtheid van mensenmassa’s
5f0dac9085840bc107bfe236,http://feeds.nieuwsblad.be/~r/nieuws/snelnieuws/~3/84emPqrVFDg/dmf20200714_94337311,2020-07-14T12:48:45.000Z,"De KBVB heeft geloot voor de eerste vier speeldagen speeldagen van de Beker van België. Het nieuwe bekerseizoen start op zondag 9 augustus 2020.\n\nVanaf de tweede ronde sluiten de clubs uit de tweede afdeling VV aan, vanaf speeldag drie de clubs uit eerste nationale. Bij de vijfde ronde maken de eerste profclubs hun intrede, namelijk de clubs uit 1B en vanaf de 1/16de finales zijn ook de Jupiler Pro League-clubs aan zet.\n\nDe reden waarom de vijfde speeldag nog niet wordt geloot, is uiteraard het feit dat de clubs uit afdeling 1B (profvoetbal) op dat moment in de bekercompetitie komen. In het profvoetbal lopen er namelijk nog enkele juridische procedures.\n\nSpeeldata eerste vijf rondes, met rechtstreekse uitschakeling:\n\n1ste ronde: zondag 9 augustus 2020\n\n2de ronde: zondag 16 augustus 2020\n\n3de ronde: zondag 23 augustus 2020\n\n4de ronde: zondag 30 augustus 2020\n\n5de ronde: zondag 6 september 2020\n\nBekijk hier de loting:",OVERZICHT. Ontdek hier de loting voor de eerste vier rondes van de Beker van België
5f0dac91720279430f1de34e,https://www.nieuwsblad.be/cnt/dmf20200714_94337311,2020-07-14T12:48:45.000Z,"De KBVB heeft geloot voor de eerste vier speeldagen speeldagen van de Beker van België. Het nieuwe bekerseizoen start op zondag 9 augustus 2020.\n\nVanaf de tweede ronde sluiten de clubs uit de tweede afdeling VV aan, vanaf speeldag drie de clubs uit eerste nationale. Bij de vijfde ronde maken de eerste profclubs hun intrede, namelijk de clubs uit 1B en vanaf de 1/16de finales zijn ook de Jupiler Pro League-clubs aan zet.\n\nDe reden waarom de vijfde speeldag nog niet wordt geloot, is uiteraard het feit dat de clubs uit afdeling 1B (profvoetbal) op dat moment in de bekercompetitie komen. In het profvoetbal lopen er namelijk nog enkele juridische procedures.\n\nSpeeldata eerste vijf rondes, met rechtstreekse uitschakeling:\n\n1ste ronde: zondag 9 augustus 2020\n\n2de ronde: zondag 16 augustus 2020\n\n3de ronde: zondag 23 augustus 2020\n\n4de ronde: zondag 30 augustus 2020\n\n5de ronde: zondag 6 september 2020\n\nBekijk hier de loting:",OVERZICHT. Ontdek hier de loting voor de eerste vier rondes van de Beker van België
5f0de4b40fba6a31a3e98736,http://feeds.nieuwsblad.be/~r/nieuws/snelnieuws/~3/2wLZGGjB3-Q/dmf20200714_94485941,2020-07-14T12:21:52.000Z,"Ieder kind een laptop en toegang tot het internet, het organiseren van herfst- en winterscholen, een leer- en loopbaankrediet voor iedereen, woon-zorgcentra omvormen tot kleinschaliger woon-zorghuizen, de oprichting van een wetenschappelijke raad voor regeringsbeleid (WRR) naar Nederlands model,.... Het zijn maar enkele van de vele aanbevelingen die de twee relancecomités –een economisch en maatschappelijk – dinsdag hebben voorgesteld aan de Vlaamse regering. Hun rapporten moeten helpen om het relancebeleid in Vlaanderen na de coronapandemie vorm te geven.\n\n“Er moeten dingen veranderen. We mogen niet zomaar terug naar het pre-coronatijdperk”, verklaarde professor Koen Debackere, voorzitter van het economisch adviescomité. Hij wees erop dat zijn rapport slechts een aanzet betekent, geen eindpunt. “De Vlaamse regering moet ermee aan de slag, met als doel een welvarender, weerbaarder en wervender Vlaanderen.”\n\nLEES OOK. Zesde dag op rij (veel) meer nieuwe besmettingen: “We hebben de bodem gezien. We raken het virus niet kwijt” (+)\n\nZijn collega, professor Lieven Annemans, voorzitter van het maatschappelijk adviescomité, legde de nadruk op een betere levenskwaliteit voor de huidige en toekomstige generaties, “want meer welzijn leidt ook tot meer welvaart”. Annemans meent dat bij een tweede golf een nieuwe lockdown het best vermeden kan worden. “We denken dat het mogelijk is om de maatschappelijke diensten open te houden. Als we het MATHS-principe hanteren, een combinatie van Maskers, Afstand respecteren, Testen en tracen, Handhygiëne en Sociale verantwoordelijkheid.”\n\nVlaams minister-president Jan Jambon (N-VA) beloofde de onderzoekers dinsdag dat hun rapporten een grote impact zullen hebben op het beleid van de volgende jaren. Een aantal aanbevelingen staat al in het regeerakkoord, maar volgens professor Debackere is dat slechts “het minimum” en moet Vlaanderen meer ambitie tonen.\n\nDit stellen de experten concreet voor\n\nKoenraad Debackere pleitte voor een begroting in evenwicht om de coronaschok tijdens deze legislatuur maximaal op te vangen. Voor de recurrente uitgaven is een uitgavennorm nodig. Al is de doelstelling van het begrotingsevenwicht onlosmakelijk verbonden met de ambitie om het Vlaamse bbp per capita in de top drie van Europa te loodsen en een werkzaamheidsgraad van 80 procent te hebben in Vlaanderen. Daarnaast zijn er ook doorbraken nodig op het vlak van levenslang leren, digitalisering, duurzaamheid,... Professor Debackere pleitte bijvoorbeeld voor meer investeringen in alternatieve vervoersmodi: “elke Vlaming moet in staat zijn om met de fiets naar het werk te gaan”.\n\nHet beleid moet ook meer doelmatig en “evidence-based” zijn, waarbij nood is aan betrouwbare data en evaluatiemomenten. Professor Debackere pleitte voor een Vlaamse Wetenschappelijke Raad (WRR), naar Nederlands voorbeeld. Ook moet het beleid over de verschillende beleidsdomeinen heen kijken. “Klimaatmaatregelen hebben bijvoorbeeld een impact op mobiliteit, op het verdienmodel van bedrijven, enz...”.\n\nProfessor Lieven Annemans, als voorzitter van het maatschappelijke relancecomité, legde in zijn rapport de nadruk op een betere levenskwaliteit. De lokale gemeenschap en acties op maat spelen daarbij een belangrijke rol, klonk het.\n\nDe coronapandemie heeft voor een digitale versnelling gezorgd, maar niet iedereen is mee. “Er is nood aan e-inclusie, ook in het onderwijs door ieder kind een laptop of tablet en toegang tot het internet te geven”, pleitte Annemans.\n\nDe crisis trof de meest kwetsbare groepen het hardst. Die mensen zouden in de toekomst actief gedetecteerd moeten worden, en benaderd via een vertrouwenspersoon, klonk het. De coronacrisis heeft het belang van de zorg aangetoond en dus moeten zorgberoepen “structureel worden opgewaardeerd”.\n\nTot slot verliezen veel mensen hun job, terwijl er tegelijk nood is aan extra mankracht in knelpuntberoepen of toekomstgerichte sectoren. Men zou werkzoekenden moeten heroriënteren op basis van hun competenties, is één van de aanbevelingen. Inzake woonomgeving lanceert het relancecomité het concept van de 15 minutenstad, waarbij alle functies – ook groene ruimte – binnen het kwartier stappen of fietsen te vinden zijn.","Zo moet Vlaanderen welvarender worden na corona: “Elke Vlaming met fiets naar het werk, laptop voor elk kind en kleinere woon-zorghuizen”"
5f0de4b40fba6a31a3e9873d,http://feeds.nieuwsblad.be/~r/nieuws/snelnieuws/~3/GrkxQijM5S8/dmf20200714_95223267,2020-07-14T14:25:03.000Z,"Het coronacontactonderzoek in Vlaanderen kampt nog met kinderziektes, maar volgens Vlaams minister van Welzijn Wouter Beke (CD&V) is er “geen indicatie van een systematisch probleem”. De komende weken staan trouwens enkele programma-updates gepland die de grootste mankementen zouden moeten wegwerken, antwoordde hij dinsdag op vragen in het Vlaams Parlement.\n\nDe contactonderzoekers die mogelijk met corona besmette Belgen moeten opsporen om zo de verdere verspreiding van het virus aan banden te kunnen leggen, zijn nu al enkele maanden aan de slag. Toch staat het systeem nog niet helemaal op punt, gaven patiënten en sector al aan. “Af en toe glipt er iemand door de mazen van het net, of wordt iemand net te veel gebeld”, geeft ook Joris Moonens van het Agentschap Zorg en Gezondheid toe.\n\nHet klopt dat er enkele kinderziektes zijn opgedoken, maar “van systematische problemen met het registreren van of het contact opnemen met risicocontacten is geen indicatie”, antwoordde Vlaams minister van Welzijn Wouter Beke (CD&V) dinsdag op een vraag van Lise Vandecasteele (PVDA) in de Commissie Welzijn van het Vlaams Parlement. “De contactonderzoekers deden vorige week gemiddeld meer dan 200 telefoontjes per dag, wat resulteerde in meer dan 1.000 op te sporen contacten”, aldus Beke, die wel toegaf dat “verdere verbeteringen noodzakelijk zijn”.\n\nDie zouden er de komende weken moeten komen. De federale overheid – die verantwoordelijk is voor het technische beheer van de databank en het IT-platform waar de contactonderzoekers mee werken – plant de komende weken enkele belangrijke updates, zei Beke. “Daarmee worden de kinderziektes weggewerkt, is ons beloofd.”\n\nLEES OOK. Marc Van Ranst is zeker van een tweede golf: “Het zal de schuld zijn van ons allemaal. We worden in slaap gewiegd door de gemiddelden” (+)\n\nOp dit moment zijn er nog ongeveer 300 contactonderzoekers actief in de Vlaamse callcenters. Dat aantal wordt nu verder afgebouwd naar een 150-tal zolang het aantal dagelijkse besmettingen dat toelaat, maar volgens Joris Moonens volstaat die bezetting voorlopig, ook met de lichte stijging in het aantal patiënten van de afgelopen dagen. Bovendien kan de capaciteit snel weer worden opgeschaald als dat nodig is, benadrukt Moonens.\n\n1.187 contacten\n\nDe contactonderzoekers verzamelden vorige week 1.187 hoog- en laagrisico-contacten. De gemiddelde patiënt geeft nu 4,5 contacten door. Een “positieve evolutie” in vergelijking met de beginperiode van het contactonderzoek, “maar het kan nog beter”, aldus Moonens.\n\nIntussen rezen hier en daar ook vragen over de testcapaciteit, en of die voldoende groot is voor een mogelijke tweede grote golf van coronabesmettingen in het najaar. Beke zal daarover komende donderdag samenzitten met onder anderen Vlaams minister-president Jan Jambon, federaal minister Philippe De Backer en Sciensano, zei hij in de commissie, “om te kijken wat de elementen zijn waar we nog verder in moeten versterken”.",Wouter Beke: “Geen indicatie van systematisch probleem met contactonderzoek”
5f0de4b512ab29c82a0f4fbd,https://www.nieuwsblad.be/cnt/dmf20200714_95223267,2020-07-14T14:25:03.000Z,"Het coronacontactonderzoek in Vlaanderen kampt nog met kinderziektes, maar volgens Vlaams minister van Welzijn Wouter Beke (CD&V) is er “geen indicatie van een systematisch probleem”. De komende weken staan trouwens enkele programma-updates gepland die de grootste mankementen zouden moeten wegwerken, antwoordde hij dinsdag op vragen in het Vlaams Parlement.\n\nDe contactonderzoekers die mogelijk met corona besmette Belgen moeten opsporen om zo de verdere verspreiding van het virus aan banden te kunnen leggen, zijn nu al enkele maanden aan de slag. Toch staat het systeem nog niet helemaal op punt, gaven patiënten en sector al aan. “Af en toe glipt er iemand door de mazen van het net, of wordt iemand net te veel gebeld”, geeft ook Joris Moonens van het Agentschap Zorg en Gezondheid toe.\n\nHet klopt dat er enkele kinderziektes zijn opgedoken, maar “van systematische problemen met het registreren van of het contact opnemen met risicocontacten is geen indicatie”, antwoordde Vlaams minister van Welzijn Wouter Beke (CD&V) dinsdag op een vraag van Lise Vandecasteele (PVDA) in de Commissie Welzijn van het Vlaams Parlement. “De contactonderzoekers deden vorige week gemiddeld meer dan 200 telefoontjes per dag, wat resulteerde in meer dan 1.000 op te sporen contacten”, aldus Beke, die wel toegaf dat “verdere verbeteringen noodzakelijk zijn”.\n\nDie zouden er de komende weken moeten komen. De federale overheid – die verantwoordelijk is voor het technische beheer van de databank en het IT-platform waar de contactonderzoekers mee werken – plant de komende weken enkele belangrijke updates, zei Beke. “Daarmee worden de kinderziektes weggewerkt, is ons beloofd.”\n\nLEES OOK. Marc Van Ranst is zeker van een tweede golf: “Het zal de schuld zijn van ons allemaal. We worden in slaap gewiegd door de gemiddelden” (+)\n\nOp dit moment zijn er nog ongeveer 300 contactonderzoekers actief in de Vlaamse callcenters. Dat aantal wordt nu verder afgebouwd naar een 150-tal zolang het aantal dagelijkse besmettingen dat toelaat, maar volgens Joris Moonens volstaat die bezetting voorlopig, ook met de lichte stijging in het aantal patiënten van de afgelopen dagen. Bovendien kan de capaciteit snel weer worden opgeschaald als dat nodig is, benadrukt Moonens.\n\n1.187 contacten\n\nDe contactonderzoekers verzamelden vorige week 1.187 hoog- en laagrisico-contacten. De gemiddelde patiënt geeft nu 4,5 contacten door. Een “positieve evolutie” in vergelijking met de beginperiode van het contactonderzoek, “maar het kan nog beter”, aldus Moonens.\n\nIntussen rezen hier en daar ook vragen over de testcapaciteit, en of die voldoende groot is voor een mogelijke tweede grote golf van coronabesmettingen in het najaar. Beke zal daarover komende donderdag samenzitten met onder anderen Vlaams minister-president Jan Jambon, federaal minister Philippe De Backer en Sciensano, zei hij in de commissie, “om te kijken wat de elementen zijn waar we nog verder in moeten versterken”.",Wouter Beke: “Geen indicatie van systematisch probleem met contactonderzoek”
5f0de4b71813720d950a4965,https://www.tijd.be/r/t/1/id/10239099,2020-07-14T14:59:15.000Z,"De databeschermingswaakhond beboet Google Belgium voor 600.000 euro. De zoekgigant weigerde het verzoek van een burger om zoekresultaten te verwijderen.\n\nDe Gegevensbeschermingsautoriteit (GBA) deelde vandaag haar hoogste boete ooit uit, twaalf keer het vorige record (50.000). Google Belgium, de Belgische tak van de zoekgigant, moet 600.000 euro ophoesten omdat hij zondigde tegen het 'recht om vergeten te worden'. Volgens die regels, voortvloeiend uit een rechtszaak in Spanje in 2014, mogen burgers vragen bepaalde zoekresultaten in de lijst van Google te laten verwijderen.\n\nEen klager, die volgens de GBA deel uitmaakt van het publieke leven, wilde twee soorten resultaten laten verwijderen: links naar pagina's over een mogelijke band met een politieke partij en pagina's over een smaadklacht die ongegrond is verklaard. Geen van beide ging offline. Google kreeg gelijk voor de eerste pagina's, omdat het volgens de GBA in het algemeen belang was dat die online bleven. Maar dat geldt niet voor de tweede soort pagina's, oordeelt de autoriteit.\n\n'Sommige van de door de klager aangehaalde artikelen kunnen als noodzakelijk worden beschouwd voor het recht op informatie, terwijl andere, die betrekking hebben op onbewezen pesterijen die ongeveer 10 jaar oud zijn, in de vergetelheid moeten kunnen raken', motiveerde Hielke Hijmans, de voorzitter van de Geschillenkamer van de GBA. Google ging dus in de fout door bepaalde pagina's niet te verwijderen, maar ook door de weigering niet te motiveren. Het aanvraagformulier van Google om links te verwijderen is ook niet transparant genoeg, zegt de GBA.\n\nGoogle Belgium verweerde zich in de zaak dat de klacht niet gegrond was omdat ze was ingediend tegen Google Belgium, en niet tegen Google LLC, de verantwoordelijke voor de dataverwerking. De GBA veegde dat van tafel. Google Belgium moet 600.000 euro betalen, de verwijzing naar de pagina's verwijderen en het aanvraagformulier aanpassen. Het bedrijf zegt in beroep te gaan.",België legt Google recordboete op
5f0de4b811fae48b9715de47,https://www.knack.be/nieuws/belgie/wouter-beke-geen-indicatie-op-systematisch-probleem-met-contactonderzoek/article-news-1620053.html,2020-07-14T14:18:07.000Z,"Het coronacontactonderzoek in Vlaanderen kampt nog met kinderziektes, maar volgens Vlaams minister van Welzijn Wouter Beke (CD&V) is er ""geen indicatie van een systematisch probleem"". De komende weken staan trouwens enkele programma-updates gepland die de grootste mankementen zouden moeten wegwerken, antwoordde hij dinsdag op vragen in het Vlaams parlement.\n\nDe contactonderzoekers die mogelijk met corona besmette Belgen moeten opsporen om zo de verdere verspreiding van het virus aan banden te kunnen leggen zijn nu al enkele maanden aan de slag. Toch staat het systeem nog niet helemaal op punt, gaven patiënten en sector al aan. 'Af en toe glipt er iemand door de mazen van het net, of wordt iemand net te veel gebeld', geeft ook Joris Moonens van het Agentschap Zorg en Gezondheid toe.\n\nHet klopt dat er een aantal kinderziektes is opgedoken, maar 'van systematische problemen van het registreren van of het contact opnemen met de risicocontacten is er geen indicatie', antwoordde Vlaams minister van Welzijn Wouter Beke (CD&V) dinsdag op een vraag van Lise Vandecasteele (PVDA) in de Commissie Welzijn van het Vlaams parlement. 'De contactonderzoekers deden vorige week gemiddeld meer dan 200 telefoontjes per dag, wat resulteerde in meer dan 1.000 op te sporen contacten', aldus Beke, die wel toegaf dat 'verdere verbeteringen noodzakelijk zijn'.\n\nDie zouden er de komende weken moeten komen. De federale overheid - die verantwoordelijk is voor het technisch beheer van de databank en het IT-platform waar de contactonderzoekers mee werken - plant de komende weken enkele belangrijke updates in, zei Beke. 'Daarmee worden de kinderziektes weggewerkt, is ons beloofd.' Op dit moment zijn er nog ongeveer 300 contactopspoorders actief in de Vlaamse callcenters. Dat aantal wordt nu verder afgebouwd naar een 150-tal zolang het aantal dagelijkse besmettingen dat toelaat, maar volgens Joris Moonens volstaat die bezetting voorlopig, ook met de lichte stijging in het aantal patiënten van de afgelopen dagen. Bovendien kan de capaciteit snel weer worden opgeschaald als dat nodig is, benadrukt Moonens.\n\nDe contactonderzoekers verzamelden vorige week 1.187 hoog- en laagrisicontacten. De gemiddelde patiënt geeft nu 4,5 contacten door. Een 'positieve evolutie' in vergelijking met de beginperiode van het contactonderzoek, 'maar het kan nog beter', aldus Moonens. Intussen rezen hier en daar ook vragen over de testcapaciteit, en of die voldoende groot is voor een mogelijke tweede grote golf van coronabesmettingen in het najaar. Beke zal daarover komende donderdag samenzitten met onder meer Vlaams minister-president Jan Jambon, federaal minister Philippe De Backer en Sciensano, zei hij in commissie, 'om te kijken wat de elementen zijn waar we nog verder in moeten versterken'.\n\nDe contactonderzoekers die mogelijk met corona besmette Belgen moeten opsporen om zo de verdere verspreiding van het virus aan banden te kunnen leggen zijn nu al enkele maanden aan de slag. Toch staat het systeem nog niet helemaal op punt, gaven patiënten en sector al aan. 'Af en toe glipt er iemand door de mazen van het net, of wordt iemand net te veel gebeld', geeft ook Joris Moonens van het Agentschap Zorg en Gezondheid toe. Het klopt dat er een aantal kinderziektes is opgedoken, maar 'van systematische problemen van het registreren van of het contact opnemen met de risicocontacten is er geen indicatie', antwoordde Vlaams minister van Welzijn Wouter Beke (CD&V) dinsdag op een vraag van Lise Vandecasteele (PVDA) in de Commissie Welzijn van het Vlaams parlement. 'De contactonderzoekers deden vorige week gemiddeld meer dan 200 telefoontjes per dag, wat resulteerde in meer dan 1.000 op te sporen contacten', aldus Beke, die wel toegaf dat 'verdere verbeteringen noodzakelijk zijn'. Die zouden er de komende weken moeten komen. De federale overheid - die verantwoordelijk is voor het technisch beheer van de databank en het IT-platform waar de contactonderzoekers mee werken - plant de komende weken enkele belangrijke updates in, zei Beke. 'Daarmee worden de kinderziektes weggewerkt, is ons beloofd.' Op dit moment zijn er nog ongeveer 300 contactopspoorders actief in de Vlaamse callcenters. Dat aantal wordt nu verder afgebouwd naar een 150-tal zolang het aantal dagelijkse besmettingen dat toelaat, maar volgens Joris Moonens volstaat die bezetting voorlopig, ook met de lichte stijging in het aantal patiënten van de afgelopen dagen. Bovendien kan de capaciteit snel weer worden opgeschaald als dat nodig is, benadrukt Moonens. De contactonderzoekers verzamelden vorige week 1.187 hoog- en laagrisicontacten. De gemiddelde patiënt geeft nu 4,5 contacten door. Een 'positieve evolutie' in vergelijking met de beginperiode van het contactonderzoek, 'maar het kan nog beter', aldus Moonens. Intussen rezen hier en daar ook vragen over de testcapaciteit, en of die voldoende groot is voor een mogelijke tweede grote golf van coronabesmettingen in het najaar. Beke zal daarover komende donderdag samenzitten met onder meer Vlaams minister-president Jan Jambon, federaal minister Philippe De Backer en Sciensano, zei hij in commissie, 'om te kijken wat de elementen zijn waar we nog verder in moeten versterken'.",Wouter Beke: 'Geen indicatie op systematisch probleem met contactonderzoek'
5f0e1cf5f7089eb28bb5f9be,https://www.nieuwsblad.be/cnt/dmf20200714_96452881,2020-07-14T17:53:24.000Z,"Webwinkel bol.com kampte enige weken met een datalek waardoor de adressen van zo’n 9.000 particuliere verkopers van boeken en andere tweedehandsspullen tijdelijk voor iedereen zichtbaar waren. Dat bevestigt het bedrijf na eerder berichtgeving door het Nederlandse RTL Nieuws. Het lek is inmiddels gedicht.\n\nNormaal gesproken zouden de adresgegevens alleen zichtbaar zijn als iemand daadwerkelijk iets koopt bij de verkoper. Via bol.com kunnen namelijk ook tweedehandsspullen worden verhandeld, waarbij de site als een soort van marktplaats fungeert.\n\nBol.com werd door een verkoper op het lek gewezen. Het bedrijf heeft daarna aanpassingen doorgevoerd en heeft melding gedaan bij de Autoriteit Persoonsgegevens in Nederland, klinkt het",Datalek bij Bol.com: gegevens 9.000 verkopers openbaar
5f0e1cf67e9740ffcd173bee,http://feeds.nieuwsblad.be/~r/nieuws/snelnieuws/~3/wTTelPE-liQ/dmf20200714_96452881,2020-07-14T17:53:24.000Z,"Webwinkel bol.com kampte enige weken met een datalek waardoor de adressen van zo’n 9.000 particuliere verkopers van boeken en andere tweedehandsspullen tijdelijk voor iedereen zichtbaar waren. Dat bevestigt het bedrijf na eerder berichtgeving door het Nederlandse RTL Nieuws. Het lek is inmiddels gedicht.\n\nNormaal gesproken zouden de adresgegevens alleen zichtbaar zijn als iemand daadwerkelijk iets koopt bij de verkoper. Via bol.com kunnen namelijk ook tweedehandsspullen worden verhandeld, waarbij de site als een soort van marktplaats fungeert.\n\nBol.com werd door een verkoper op het lek gewezen. Het bedrijf heeft daarna aanpassingen doorgevoerd en heeft melding gedaan bij de Autoriteit Persoonsgegevens in Nederland, klinkt het",Datalek bij Bol.com: gegevens 9.000 verkopers openbaar
5f0e1cf77e9740ffcd173bfc,https://www.hbvl.be/cnt/dmf20200714_96725264/datalek-bij-bol-com-gegevens-9-000-verkopers-openbaar,2020-07-14T18:40:15.000Z,Webwinkel bol.com kampte enige weken met een datalek waardoor de adressen van zo’n 9.000 particuliere verkopers van boeken en andere tweedehandsspullen tijdelijk voor iedereen zichtbaar waren. Dat bevestigt het bedrijf na eerder berichtgeving door het Nederlandse RTL Nieuws. Het lek is inmiddels gedicht.,Datalek bij Bol.com: gegevens 9.000 verkopers openbaar
5f0e55348dd7200252afd4f2,https://www.nieuwsblad.be/cnt/dmf20200714_97913304,2020-07-14T21:54:54.000Z,"De dood van George Floyd eind maart tijdens zijn arrestatie was “vreselijk”, maar er worden ook blanken gedood door de politie. Dat heeft de Amerikaanse president Donald Trump dinsdag gezegd in een interview met CBS.\n\nTrump kreeg tijdens het interview de vraag waarom er nog steeds Afro-Amerikanen gedood worden in de VS. “Blanken ook, blanken ook”, antwoordde de Amerikaanse president. “Wat een vreselijke vraag. Blanken worden ook gedood, meer blanken zelfs.”\n\nIn de Verenigde Staten vinden al sinds eind mei hevige protesten plaats tegen systemisch racisme en politiegeweld. De woede van de “Black Lives Matter”-beweging werd weer aangewakkerd door de dood van George Floyd, die verstikt werd door het gewelddadig optreden van een politieagent.\n\nEr bestaan in de VS geen data over politieagenten die betrokken zijn bij overlijdens. Verschillende universiteiten hebben aangetoond dat het aantal blanken dat door de politie wordt gedood in absolute cijfers inderdaad hoger ligt, maar dat er proportioneel gezien wel veel meer zwarte Amerikanen gedood worden.\n\nLEES OOK. Eerste Amerikaanse federale doodstraf in 17 jaar mag toch uitgevoerd worden","Ook blanken worden door de politie gedood, zegt Trump"
5f0e8d7d799a130c83ff5ca2,https://www.nieuwsblad.be/cnt/dmf20200714_96559510,2020-07-15T01:00:43.000Z,"Antwerpen - Wil je gaan shoppen op de Antwerpse Meir, maar heb je schrik dat daar veel te veel volk rondloopt? Binnenkort kan je online checken hoe druk het is.\n\nCrowdscan, een spin-off van de Universiteit Antwerpen, gaat daarvoor druktebarometers online zetten. Het systeem zou “privacyvriendelijk” zijn omdat er gewerkt wordt met sensoren die op basis van radiogolven het aantal voetgangers meet. En dat is een voordeel in vergelijking met andere technieken waarbij gsm-data of camerabeelden worden gebruikt. Bij proefprojecten op het Eilandje in Antwerpen konden de mensenstromen tot op vier personen nauwkeurig worden gemeten.\n\nVolgens CEO Ben Bellekens kunnen politie en hulpdiensten via het systeem sneller de juiste beslissingen nemen. “De technologie kan stadsbesturen helpen om de veiligheid te garanderen op plaatsen waar traditioneel veel mensen samenkomen.”",Nieuwe meter zorgt dat je veilig kan shoppen op Antwerpse Me... (Antwerpen)
5f0e8d7d966a60f21ddbd56d,http://feeds.nieuwsblad.be/~r/nieuws/snelnieuws/~3/XwzdPu6N6HI/dmf20200714_97913304,2020-07-14T21:54:54.000Z,"De dood van George Floyd eind maart tijdens zijn arrestatie was “vreselijk”, maar er worden ook blanken gedood door de politie. Dat heeft de Amerikaanse president Donald Trump dinsdag gezegd in een interview met CBS.\n\nTrump kreeg tijdens het interview de vraag waarom er nog steeds Afro-Amerikanen gedood worden door ordediensten in de VS. “Blanken ook, blanken ook”, antwoordde de Amerikaanse president. “Wat een vreselijke vraag. Blanken worden ook gedood, meer blanken zelfs, meer blanken.”\n\nIn de Verenigde Staten vinden al sinds eind mei hevige protesten plaats tegen systemisch racisme en politiegeweld. De woede van de “Black Lives Matter”-beweging werd weer aangewakkerd door de dood van George Floyd, die verstikt werd door het gewelddadig optreden van een politieagent.\n\nEr bestaan in de VS geen data over politieagenten die betrokken zijn bij overlijdens. Verschillende universiteiten hebben aangetoond dat het aantal blanken dat door de politie wordt gedood in absolute cijfers inderdaad hoger ligt, maar dat er proportioneel gezien wel veel meer zwarte Amerikanen gedood worden.\n\nLEES OOK. Eerste Amerikaanse federale doodstraf in 17 jaar mag toch uitgevoerd worden","Ook blanken worden door de politie gedood, zegt Trump"
5f0f6e7281caf01d8b61f1cb,https://www.nieuwsblad.be/cnt/dmf20200715_97142627,2020-07-15T19:46:12.000Z,"In de Vlaamse Gemeenschap wordt slechts 60 procent van de besmette personen gecontacteerd door contact tracers. Dat heeft epidemioloog Pierre Van Damme woensdagavond gezegd in het VRT-programma Terzake.\n\n“Ongeveer 60 procent van de indexgevallen wordt gecontacteerd. Dus we laten 40 procent eigenlijk onaangeroerd. Van die 60 procent gaat iets meer dan de helft effectief ook contacten doorgeven. Dat betekent dat men in de hele epidemie maar een deel in kaart brengt”, zei Van Damme. De epidemioloog van de Universiteit Antwerpen hamerde nogmaals op het cruciale belang van contact- en bronopsporing om een grote tweede golf van infecties met het coronavirus te vermijden.\n\nFrank Robben, ceo van het eHealth-platform wees op het belang van snelheid. “Wij moeten zo rap mogelijk weten dat iemand besmet is. Daar begint alles mee. Er zijn vandaag labo’s waar de tijd tussen het testresultaat en het doorgeven van dat resultaat naar de databank 40 tot 60 uur is. Dat is veel te laat”, aldus Robben.\n\nVolgens Robben gaat het erom in real time te werken. “Wij zullen klaar zijn om dat zeer snel door te geven en op de laatste status van een persoon te werken in de loop van augustus, toch zeker eind augustus”, zegt hij. Maar dat is volgens de topman van het eHealth-platform enkel doeltreffend indien ook de informatie van huisartsen, labo’s en ziekenhuizen en andere bronnen sneller wordt aangeleverd.",Pierre Van Damme: “Slechts 60 procent van besmette mensen wordt gecontacteerd”
5f0f6e7681caf01d8b61f1d2,https://www.demorgen.be/nieuws/na-uitbraken-in-antwerpen-en-limburg-komen-er-lokale-lockdowns~b847c329/,2020-07-15T18:30:00.000Z,"Lokale besturen in Antwerpen en Limburg vragen om informatie op wijkniveau, nu ze kampen met lokale uitbraken van het virus. Die data blijken niet vlot door te stromen. Maar zouden die data überhaupt nuttig zijn?",Na uitbraken in Antwerpen en Limburg: komen er lokale lockdowns?
5f0f6e7892dea68070053790,https://www.tijd.be/r/t/1/id/10239462,2020-07-15T20:16:55.000Z,"Na een week van kritiek op het opsporingssysteem van mensen die mogelijk besmet zijn met het coronavirus uit nu ook de epidemioloog en arts Wouter Arrazola de Oñate, die de overheid adviseert over het contactonderzoek, zijn bedenkingen. 'Het gaat om essentiële principes van goede gezondheidszorg en het zou de hoogste prioriteit moeten zijn voor België, net zoals dat mogelijk is in de IT-systemen en databases van de buurlanden. Het is onaanvaardbaar dat dat er nog altijd niet is', schrijft hij op sociale media. 'Zonder wordt een tweede golf onvermijdelijk. Als daarvoor een wijziging van IT-systeem nodig is, of zelfs een tijdelijke overstap op manueel werken, het zij zo.'",'IT-database staat geen snelle contactopsporing toe'
5f0f6e789d39d8f330560717,https://www.tijd.be/r/t/1/id/10239429,2020-07-15T19:18:35.000Z,"De stoutmoedige manier waarop Margrethe Vestager big business aanviel, lijkt op haar limieten te stuiten. Maar een prangende vraag blijft onbeantwoord: hoe belasten we op een correcte manier techbedrijven?\n\nValt Margrethe Vestager langzaam van haar troon? De Europees commissaris voor Mededinging die de voorbije jaren uitgroeide tot de meest gevreesde vrouw van het Europese bedrijfsleven bijt nu al voor de derde keer in het zand.\n\nZe gaf in 2015 het startschot in een fiscale strijd door een Nederlandse fiscale constructie rond patenten voor koffiebonen van Starbucks aan te vallen. De strijd voerde haar een jaar later langs België, waar ze de fiscus opdroeg 700 miljoen euro belastingvoordelen - de excess profit rulings - aan multinationals terug te vorderen. De hoofdvogel schoot ze af met Apple, dat dankzij rulings met de Ierse fiscus, volgens Vestager 12 miljard euro belastingen uitspaarde.\n\nIn alle drie zaken is Vestager teruggefloten door het Europees Hof van Justitie, omdat onvoldoende bewijzen van een voorkeursbehandeling zijn geleverd. Het belangrijkste breekijzer waarmee ze de fiscale strategie van internationale bedrijven wil openbreken, is plots heel kort geworden.\n\nDe Europese politieke wereld zal het over een andere boeg moeten gooien om de bedrijfsbelastingen beter te organiseren.\n\nDat toont hoe de Europese politieke wereld het over een andere boeg zal gooien om de bedrijfsbelastingen beter te organiseren. In die zoektocht zijn er een paar houvasten.\n\nHet eerste is dat er een reden is waarom elk EU-land een vetorecht heeft over Europese belastingen. Dat is een mechanisme dat diep is ingebakken in een democratie: een parlement stemt over belastingen die de burger moet betalen, maar die burger kan in ruil bij verkiezingen de politici wegstemmen die de belastingen invoeren.\n\nHet tweede is dat er op dit moment geen urgent probleem van inkomsten is, ook al wordt dat door sommigen zo gezien. Volgens data van de OESO haalde België in 2009 2,3 procent van het bruto binnenlands product uit bedrijfsbelastingen. In 2018, aan het einde van de centrumrechtse regering-Michel, was dat opgelopen tot 4,4 procent van het bbp. Voor inkomsten is er dus geen race to the bottom, eerder omgekeerd.\n\nGordiaanse knoop\n\nAlleen is daarmee het probleem niet opgelost. Dat komt door een heel oud probleem en een nieuw probleem.\n\nHet oude is dat de wereld van de internationale fiscaliteit al ongeveer honderd jaar met een lastige kwestie worstelt: mogen we een dochter van een Amerikaans bedrijf belasten omdat ze in ons land actief is? Of mogen de VS die dochter belasten omdat het om een Amerikaans bedrijf gaat? Landen met veel buitenlandse investeerders, zoals België, verkiezen optie één. Landen die zelf veel investeren, zoals de VS, verkiezen optie twee. Die knoop is nooit ontward en heeft geleid tot een kluwen van meer dan 2.500 belastingverdragen tussen landen.\n\nDe strategie om met staatssteun als wapen de strijd te voeren, lijkt zijn grenzen te bereiken. Er zijn nieuwe wapens nodig.\n\nHet nieuwe probleem is dat digitale bedrijven deze gordiaanse knoop alleen ingewikkelder hebben gemaakt. Want waar precies zijn de merknaam 'Apple' en de bijbehorende technologie gecreëerd, die ontegensprekelijk veel geld waard zijn? En waar precies zijn dan de belastingen verschuldigd? De kwestie doet ertoe omdat acht van de tien waardevolste ondernemingen techbedrijven zijn.",Het Apple-probleem
5f0f6e7862d85cebe34a49a1,https://www.knack.be/nieuws/belgie/politici-en-experts-racen-naar-kader-voor-lokale-lockdowns-geef-ons-even-tijd/article-longread-1620515.html,2020-07-15T18:17:07.000Z,"Een nieuwe nationale lockdown is uit den boze. Maar wie beslist wanneer welke wijk, gemeente of provincie opnieuw op slot gaat? 'Hoe groter de schaal, hoe groter de kans dat de Veiligheidsraad dat doet.'\n\nWe zijn nog niet aan het einde van de corona-epidemie. Verre van. De stijgende besmettingscijfers deden de Nationale Veiligheidsraad er woensdag voor kiezen om fase 5 van het afbouwplan nog niet te activeren. 'Sommige indicatoren knipperen en we houden het in de gaten', aldus premier Sophie Wilmès (MR).\n\n...\n\nWe zijn nog niet aan het einde van de corona-epidemie. Verre van. De stijgende besmettingscijfers deden de Nationale Veiligheidsraad er woensdag voor kiezen om fase 5 van het afbouwplan nog niet te activeren. 'Sommige indicatoren knipperen en we houden het in de gaten', aldus premier Sophie Wilmès (MR).Het voornaamste economisch slachtoffer van het mogelijk uitstel van nieuwe versoepelingen is de evenementensector. Vanaf 1 augustus zou het maximumaantal bezoekers naar boven kunnen worden bijgesteld. Of die wens ook werkelijkheid wordt, is koffiedik kijken.Niet alleen het uitstel van versoepelingen ging woensdag over de tongen. Ook de kwestie rond het aanscherpen van coronamaatregelen klimt weer bovenaan de agenda. De achterliggende gedachte is al een tijdje duidelijk. Een nieuwe nationale lockdown is uit den boze. Onder meer minister van Binnenlandse Zaken Pieter De Crem (CD&V) heeft dat al herhaaldelijk gezegd. In de plaats daarvan zijn gerichtere maatregelen nodig. Volgens De Crem zouden bepaalde 'clusters', zoals gemeentes, scholen of industrieterreinen, wel nog afgesloten kunnen worden.Maar het gebrek aan opgefriste draaiboeken en een strak epidemiologisch kader zetten de zenuwen op scherp. Terwijl landen als Duitsland en Spanje aantonen dat een lokale lockdown vroeg of laat nodig zal zijn, werken experts en politici bij ons nog aan de nodige voorbereidende stappen.Daarbij zijn twee vragen onontbeerlijk: vanaf wanneer moet een cluster op slot en wie neemt die beslissing? De antwoorden laten nog een tijdje op zich wachten.Zo werken de GEES-experten op dit moment aan de criteria en parameters die moeten leiden tot ingrijpende maatregelen. De bedoeling is om aan de hand van onder meer het aantal nieuwe besmettingen kleurcodes toe te kennen aan zones. Die methode past Buitenlandse Zaken al toe bij het beoordelen van reizen van en naar het buitenland.De GEES werken hiervoor in nauwe samenspraak met Sciensano, de Risk Management Group en het Crisiscentrum. GEES-voorzitter Erika Vlieghe (UZA) wil zich niet laten vastpinnen op een deadline. 'We hebben al veel puzzelstukken, maar geef ons even tijd om alles in de luwte te doen.'Vlieghe zegt dat de experts en autoriteiten al even in de weer zijn met de voorbereidingen. 'Maar uiteraard wordt alles concreter naarmate de cijfers minder goed beginnen gaan.' Het is aan de experts om politici te voeden met informatie. Bijvoorbeeld: wat betekent een gele of een oranje code precies? De hetze rond de oranje kleurcode voor toeristen, die aanleiding gaf tot verschillende adviezen op luttele dagen tijd, moet tot elke prijs vermeden worden. Daarna is het aan de politiek om te beslissen welke maatregelen er waar worden genomen. 'Op beperkte schaal is dat duidelijk. Een lokaal bestuur, al dan niet in samenspraak met de gouverneur, kan dan maatregelen treffen,' zegt Vlieghe. 'De moeilijkheid zit 'm in het nationale niveau. Daar moet heel goed bekeken worden dat we niet in een situatie verzeilen waarin niemand beslist. Of dat er net dubbele, tegenstrijdige beslissingen worden genomen. Het is niet gemakkelijk om dat te stroomlijnen.'Binnen de federale regering zegt men te zullen vertrouwen op de diagnose van experts, de lokale autoriteiten en de deelstaten, die de tracing verzorgen. Daarnaast zal er ernstig rekening worden gehouden met de schaal van het probleem. Een woonzorgcentrum afsluiten is niet hetzelfde als een lockdown afroepen voor de hele provincie West-Vlaanderen. 'Hoe groter de schaal, des te groter de kans dat de Veiligheidsraad betrokken wordt bij het overleg of de beslissing neemt', aldus een regeringsbron. De draaiboeken en de commandostructuur krijgen dus stilaan vorm, maar zijn nog niet klaar. Duidelijkheid is nochtans essentieel. Dat blijkt uit enkele verklaringen in de provincie Antwerpen. De besmettingen in zowel de stad als de provincie baren experts zorgen. Gouverneur Cathy Berx (CD&V) roept daarom op dat lokale besturen meer bewegingsvrijheid krijgen. Sinds 13 maart is immers de federale fase afgekondigd. Lokale en provinciale besturen kunnen in principe geen besluiten opleggen die soepeler óf strenger zijn dan de federale. 'Het lijkt me daarom logisch dat een context wordt gecreëerd waarin het lokale of provinciale niveau stappen kan nemen', zegt Berx. De stad Antwerpen zou zo zelf moeten kunnen beslissen in welke wijk het samenscholingsverbod wordt verstrengd.Dat kan bijvoorbeeld - maar niet uitsluitend - door het afblazen van de federale fase. In elk geval smeken beleidsmakers om informatie. 'Data, data, data', aldus Berx. De provincie en de stad Antwerpen klagen dat ze te weinig nauwkeurige gegevens krijgen over de broeihaarden. 'Ondanks onze uitdrukkelijke vraag krijgen we enkel gegevens op stedelijk niveau', bevestigt de woordvoerder van burgemeester Bart De Wever (N-VA).De coronacijfers zetten de voorbereidingen dus onder stoom. Experts benadrukken tegelijkertijd dat enkel het strikt naleven van de maatregelen, zoals de mondmaskerverplichting en het afstand bewaren, ons kan behoeden voor nieuwe collectieve quarantaines. 'Een lockdown is als een airbag', zegt Erika Vlieghe. 'Laten we dus in godsnaam eerst trager rijden voordat we die moeten ontplooien. Ik schrik niet enorm van de cijfers, maar ze zijn niet goed. Het is belangrijk dat we nu niet te zot gaan doen.'",Politici en experts racen naar kader voor lokale lockdowns: 'Geef ons even tijd'
5f0f6e7b329b6278bb3e762a,https://www.gva.be/cnt/dmf20200715_97274603/pierre-van-damme-slechts-60-procent-van-besmette-mensen-wordt-gecontacteerd,2020-07-15T20:11:50.000Z,"In de Vlaamse Gemeenschap wordt slechts 60 procent van de besmette personen gecontacteerd door contact tracers. Dat heeft epidemioloog Pierre Van Damme woensdagavond gezegd in het VRT-programma Terzake.\n\n“Ongeveer 60 procent van de indexgevallen wordt gecontacteerd. Dus we laten 40 procent eigenlijk onaangeroerd. Van die 60 procent gaat iets meer dan de helft effectief ook contacten doorgeven. Dat betekent dat men in de hele epidemie maar een deel in kaart brengt”, zei Van Damme. De epidemioloog van de Universiteit Antwerpen hamerde nogmaals op het cruciale belang van contact- en bronopsporing om een grote tweede golf van infecties met het coronavirus te vermijden.\n\nFrank Robben, ceo van het eHealth-platform wees op het belang van snelheid. “Wij moeten zo rap mogelijk weten dat iemand besmet is. Daar begint alles mee. Er zijn vandaag labo’s waar de tijd tussen het testresultaat en het doorgeven van dat resultaat naar de databank 40 tot 60 uur is. Dat is veel te laat”, aldus Robben.\n\nVolgens Robben gaat het erom in real time te werken. “Wij zullen klaar zijn om dat zeer snel door te geven en op de laatste status van een persoon te werken in de loop van augustus, toch zeker eind augustus”, zegt hij. Maar dat is volgens de topman van het eHealth-platform enkel doeltreffend indien ook de informatie van huisartsen, labo’s en ziekenhuizen en andere bronnen sneller wordt aangeleverd.",Pierre Van Damme: “Slechts 60 procent van besmette mensen wordt gecontacteerd”
5f0fdef50617076daff7e717,https://www.nieuwsblad.be/cnt/dmf20200716_05005149,2020-07-16T02:35:00.000Z,"De Amerikaanse president Donald Trump heeft op enkele maanden van de presidentsverkiezingen een nieuwe campagnedirecteur benoemd. Dat meldt hij zelf op sociale media.\n\nAan het roer van de campagne staat voortaan Bill Stepien. Hij vervangt Brad Parscale, die wel aanblijft als adviseur en verantwoordelijk zal zijn voor de digitale strategie.\n\n""Ik ben verheugd te kunnen meedelen dat Bill Stepien gepromoveerd is tot directeur van de Trump-campagne"", schrijft de president op Facebook en Twitter. Beiden waren betrokken bij Trumps campagne in 2016.\n\nI am pleased to announce that Bill Stepien has been promoted to the role of Trump Campaign Manager. Brad Parscale, who has been with me for a very long time and has led our tremendous digital and data strategies, will remain in that role, while being a Senior Advisor to the... — Donald J. Trump (@realDonaldTrump) July 16, 2020\n\n\n\n...be on the way, and Americans want safe streets and communities! — Donald J. Trump (@realDonaldTrump) July 16, 2020\n\nDe functiewissel komt er terwijl Trump, verzwakt door de coronacrisis, in de peilingen worstelt met Joe Biden, zijn Democratische rivaal voor de presidentsverkiezingen van november. Volgens Trump zou een tweede overwinning straks echter veel gemakkelijker moeten zijn, omdat zijn ""poll cijfers snel stijgen, de economie verbetert, vaccinaties en thereapieën binnenkort op komst zijn en Amerikanen veilige straten en gemeenschappen willen"".",Trump vervangt zijn campagnedirecteur
5f0fdef70617076daff7e725,https://www.hbvl.be/cnt/dmf20200715_98073166/databank-met-wilde-planten-en-dierensoorten-groeit-fors-door-app,2020-07-16T01:25:00.000Z,Natuurpunt heeft een nieuwe versie uitgebracht van zijn populaire mobiele app Obsidentify. De tool - die ondertussen al 150.000 keer is gedownload - herkent nu ook wilde dieren- en plantensoorten via foto’s en geluidsopnames. De app draagt sterk bij aan de groei van de waardevolle databank van Natuurpunt.,Databank met wilde planten- en dierensoorten groeit fors door app
5f0fdefd20b4d0c35db2344a,http://feeds.nieuwsblad.be/~r/nieuws/snelnieuws/~3/JGSvRlnS5MM/dmf20200716_05005149,2020-07-16T02:35:00.000Z,"De Amerikaanse president Donald Trump heeft op enkele maanden van de presidentsverkiezingen een nieuwe campagnedirecteur benoemd. Dat meldt hij zelf op sociale media.\n\nAan het roer van de campagne staat voortaan Bill Stepien. Hij vervangt Brad Parscale, die wel aanblijft als adviseur en verantwoordelijk zal zijn voor de digitale strategie.\n\n""Ik ben verheugd te kunnen meedelen dat Bill Stepien gepromoveerd is tot directeur van de Trump-campagne"", schrijft de president op Facebook en Twitter. Beiden waren betrokken bij Trumps campagne in 2016.\n\nI am pleased to announce that Bill Stepien has been promoted to the role of Trump Campaign Manager. Brad Parscale, who has been with me for a very long time and has led our tremendous digital and data strategies, will remain in that role, while being a Senior Advisor to the... — Donald J. Trump (@realDonaldTrump) July 16, 2020\n\n\n\n...be on the way, and Americans want safe streets and communities! — Donald J. Trump (@realDonaldTrump) July 16, 2020\n\nDe functiewissel komt er terwijl Trump, verzwakt door de coronacrisis, in de peilingen worstelt met Joe Biden, zijn Democratische rivaal voor de presidentsverkiezingen van november. Volgens Trump zou een tweede overwinning straks echter veel gemakkelijker moeten zijn, omdat zijn ""poll cijfers snel stijgen, de economie verbetert, vaccinaties en thereapieën binnenkort op komst zijn en Amerikanen veilige straten en gemeenschappen willen"".",Trump vervangt zijn campagnedirecteur
5f0fdefd729a2a7f4d8fadd1,https://www.nieuwsblad.be/cnt/dmf20200716_05005152,2020-07-16T03:10:00.000Z,"De KU Leuven vraagt onderzoekster Catherine Verfaillie om een extra veiligheidscheck in haar lab in te voeren, nadat de universiteit papers met problematische afbeeldingen heeft onderzocht. Dat moet slordigheden voorkomen, schrijft De Standaard donderdag.\n\nDe KU Leuven ziet geen aanwijzingen van opzettelijk gesjoemel met onderzoeksdata door stamcelonderzoekster Catherine Verfaillie of vorsers van haar lab. Dat verwijt hing sinds december wel boven het hoofd van de top­onderzoekster, toen experts in beeldmanipulatie zich publiekelijk vragen stelden over figuren in een tiental papers waarvan Verfaillie de eindverantwoordelijke is.\n\nDe KU Leuven heeft nu het onderzoek naar die aantijgingen afgerond en spreekt haar vrij van inbreuken tegen de wetenschappelijke integriteit. Al bevestigt het onderzoek dat er problemen zijn met afbeeldingen in papers van Verfaillie. De papers zijn intussen gecorrigeerd met de juiste beelden of er is een correctie aangevraagd.\n\nMaar daarmee is voor de KU Leuven de kous niet af. Verfaillie wordt 'warm aanbevolen' om een extra veiligheidscheck in te bouwen, zodat het risico op slordigheden in haar lab vermindert. Concreet luidt de aanbeveling: elke afbeelding die samen met een paper ingediend wordt bij een vaktijdschrift, krijgt een 'paspoort' waarin de geschiedenis van het beeld wordt samengevat.\n\nHet rapport over Verfaillie is voorgelegd aan een externe deskundige ter verificatie. Die bevestigt de conclusies van de Leuvense commissie.",Geen aanwijzingen van opzettelijk gesjoemel in stamcelonderzoek Catherine Verfaillie (KU Leuven)
5f0fdefd20b4d0c35db2344b,http://feeds.nieuwsblad.be/~r/nieuws/snelnieuws/~3/G88ncpYii8w/dmf20200715_97142627,2020-07-15T19:46:12.000Z,"In de Vlaamse Gemeenschap wordt slechts 60 procent van de besmette personen gecontacteerd door contact tracers. Dat heeft epidemioloog Pierre Van Damme woensdagavond gezegd in het VRT-programma Terzake.\n\n“Ongeveer 60 procent van de indexgevallen wordt gecontacteerd. Dus we laten 40 procent eigenlijk onaangeroerd. Van die 60 procent gaat iets meer dan de helft effectief ook contacten doorgeven. Dat betekent dat men in de hele epidemie maar een deel in kaart brengt”, zei Van Damme. De epidemioloog van de Universiteit Antwerpen hamerde nogmaals op het cruciale belang van contact- en bronopsporing om een grote tweede golf van infecties met het coronavirus te vermijden.\n\nFrank Robben, ceo van het eHealth-platform wees op het belang van snelheid. “Wij moeten zo rap mogelijk weten dat iemand besmet is. Daar begint alles mee. Er zijn vandaag labo’s waar de tijd tussen het testresultaat en het doorgeven van dat resultaat naar de databank 40 tot 60 uur is. Dat is veel te laat”, aldus Robben.\n\nVolgens Robben gaat het erom in real time te werken. “Wij zullen klaar zijn om dat zeer snel door te geven en op de laatste status van een persoon te werken in de loop van augustus, toch zeker eind augustus”, zegt hij. Maar dat is volgens de topman van het eHealth-platform enkel doeltreffend indien ook de informatie van huisartsen, labo’s en ziekenhuizen en andere bronnen sneller wordt aangeleverd.",Pierre Van Damme: “Slechts 60 procent van besmette mensen wordt gecontacteerd”
5f0fdefd20b4d0c35db2344c,http://feeds.nieuwsblad.be/~r/nieuws/snelnieuws/~3/xY6pqkwISrM/dmf20200716_05005152,2020-07-16T03:10:00.000Z,"De KU Leuven vraagt onderzoekster Catherine Verfaillie om een extra veiligheidscheck in haar lab in te voeren, nadat de universiteit papers met problematische afbeeldingen heeft onderzocht. Dat moet slordigheden voorkomen, schrijft De Standaard donderdag.\n\nDe KU Leuven ziet geen aanwijzingen van opzettelijk gesjoemel met onderzoeksdata door stamcelonderzoekster Catherine Verfaillie of vorsers van haar lab. Dat verwijt hing sinds december wel boven het hoofd van de top­onderzoekster, toen experts in beeldmanipulatie zich publiekelijk vragen stelden over figuren in een tiental papers waarvan Verfaillie de eindverantwoordelijke is.\n\nDe KU Leuven heeft nu het onderzoek naar die aantijgingen afgerond en spreekt haar vrij van inbreuken tegen de wetenschappelijke integriteit. Al bevestigt het onderzoek dat er problemen zijn met afbeeldingen in papers van Verfaillie. De papers zijn intussen gecorrigeerd met de juiste beelden of er is een correctie aangevraagd.\n\nMaar daarmee is voor de KU Leuven de kous niet af. Verfaillie wordt 'warm aanbevolen' om een extra veiligheidscheck in te bouwen, zodat het risico op slordigheden in haar lab vermindert. Concreet luidt de aanbeveling: elke afbeelding die samen met een paper ingediend wordt bij een vaktijdschrift, krijgt een 'paspoort' waarin de geschiedenis van het beeld wordt samengevat.\n\nHet rapport over Verfaillie is voorgelegd aan een externe deskundige ter verificatie. Die bevestigt de conclusies van de Leuvense commissie.",Geen aanwijzingen van opzettelijk gesjoemel in stamcelonderzoek Catherine Verfaillie (KU Leuven)
5f101739859b4328147fa8b1,https://www.tijd.be/r/t/1/id/10239423,2020-07-16T07:00:01.000Z,"De Britse researchboetiek Edison is de jongste buitenlandse speler die Belgische aandelen gaat opvolgen en zo in het gat springt dat de lokale grootbanken laten.\n\nDe kans is groot dat bij de naam Edison straks bij Belgische beleggers een lichtje gaat branden. Want die naam zult u terugvinden bij de dagelijkse analistenreacties, dankzij een 'doorstart' van wijlen het analistenteam van NIBC Capital.\n\nEdison vult zo het gat op dat de lokale grootbanken hebben achtergelaten. Exane BNP heeft de markt al helemaal verlaten, ING bespaarde op zijn analistenteam en met de fusiegroep Degroof Petercam werden twee belangrijke spelers samengevoegd.\n\nDoor dat gat op te vullen, volgt Edison andere buitenlandse spelers zoals Berenberg en het beurshuis Kepler Cheuvreux, dat via een samenwerking met Befius Belgische aandelen opvolgt.\n\nEdison begint de opvolging van aandelen in de Benelux met twee analisten: Edwin de Jong en Johan van den Hooven. Eerder werkten zij als analist voor de Nederlandse zakenbank NIBC, die begin dit jaar de stekker uit zijn analistenteam trok. NIBC was sterk in de opvolging van de halfgeleidersector, die in Nederland met bedrijven als ASML en ASMI sterk vertegenwoordigd is. De bank volgde ook Belgische aandelen op, waaronder Fagron , Biocartis , Melexis en Ter Beke .\n\nAnder verdienmodel\n\nDe Jong zegt dat Edison zich zal onderscheiden van de diensten die beurshuizen aan hun klanten bieden. 'Wij kiezen nu voor een ander verdienmodel dan de brokers. Dat doen we omdat de markt ontzettend veranderd is', zegt hij. 'Een paar jaar geleden was het normaal om je aandelenresearch gratis aan klanten te geven. In ruil deed een klant aandelentransacties waarop het beurshuis dan commissies verdiende. Maar door de komst van de beleggingsrichtlijn Mifid II werd het verplicht dat klanten betalen voor research.'\n\nWij kiezen voor een verdienmodel van zogenaamde sponsored research. Daarbij betaalt het bedrijf dat wij volgen zelf voor de research. Edwin de Jong Edison\n\nVolgens de Jong leidde Mifid II tot een kaalslag in de sector. 'Uiteindelijk hield je enkele tientallen klanten over die een relatief klein bedrag betaalden voor de rapporten. Met zulke sommen kan je geen researchafdeling overeind houden', zegt de analist. 'En dus kiezen wij nu voor een verdienmodel van zogenaamde sponsored research. Daarbij betaalt het bedrijf dat wij volgen zelf voor de research. Die research mag je vervolgens wel gratis naar iedereen sturen.'\n\nAantrekkelijk\n\nNiet alleen de belegger profiteert ervan, ook voor ondernemingen zou het aantrekkelijk zijn. 'Edison heeft veel contacten met Amerikaanse beleggers. Veel Belgische brokers hebben wel een Belgisch of Europees netwerk, maar vaak geen netwerk van beleggers in de VS. Dat is een belangrijke troef voor ons. Ook in het VK hebben we veel contacten.'\n\nVoorts verzamelt het bedrijf informatie over zijn lezers en gaat het data-analyses uitvoeren. 'Dat wordt in de toekomst almaar belangrijker. Als we weten waarin onze lezers geïnteresseerd zijn, kunnen we de bedrijven die voor onze research betalen in contact brengen met die beleggers.'\n\nAandelen",Nieuwe speler in Belgische aandelenresearch
5f10173b250fb74f3c32858a,https://datanews.knack.be/ict/nieuws/hoe-konden-hackers-tweeten-als-elon-musk-en-bill-gates/article-news-1620643.html,2020-07-16T07:53:07.000Z,"De bizarre hack bij Twitter roept veel vragen op. Wat is er nu precies gebeurd? En hoe kan het dat zoveel accounts ineens overgenomen worden?\n\nWat is er gebeurd?\n\nTechiconen Bill Gates, Jeff Bezos, Elon Musk, oud-president Barack Obama, miljardair Mike Bloomberg en hip-hopster Kanye West: het zijn maar enkele namen uit het indrukwekkende lijstje van Twitteraccounts die woensdagavond plotseling een oproep lanceerden om bitcoins over te maken. Soms met een begeleidend tekstje dat hen het dubbele van hun bijdrage beloofde - ""I'm feeling generous because of Covid-19"" klonk het op de account van Elon Musk - soms met de vermelding dat het om een goed doel ging zoals het op de Twitteraccount van cryptobeurs Coinbase klonk. Het bitcoinadres was in alle boodschappen telkens hetzelfde. Een snelle blik in de bitcoin-blockchain leert ons dat het adres op die manier zo'n 12,86 bitcoin wist te verzamelen: het equivalent van 103.406 euro aan de huidige koers van bitcoin. Dat geld is uiteraard verdwenen met de noorderzon: een cryptoscam zoals dat heet.\n\nLees ook: Twitteraccounts van bedrijven en prominenten gehackt\n\nHoe reageerde Twitter?\n\nHet duurde even voor Twitter gisteren op de hoogte leek van het nochtans bijzonder zichtbare probleem. Pas 2 uur na de eerste vreemde tweets schoot Twitter in actie en sprak het social mediabedrijf over een ""security incident impacting accounts on Twitter"". Geïmpacteerde accounts gingen op slot en de tweets werden verwijderd. Als voorzorgsmaatregel werden even alle 'verified accounts' ook dichtgegooid. Dat zijn de accounts van veelal bekende mensen die door Twitter een blauw vinkje krijgen dat aangeeft dat het niét om een fake account gaat.\n\nWe are aware of a security incident impacting accounts on Twitter. We are investigating and taking steps to fix it. We will update everyone shortly. — Twitter Support (@TwitterSupport) July 15, 2020\n\nWas het social engineering?\n\nOp Twitter werd door gebruikers uiteraard gespeculeerd over de aard van de aanval. Een datalek? Een bug? Een 'inside job'? Ondertussen kwam Twitter in de afgelopen uren met een verklaring dat het om een gecoördineerde 'social engineering attack' gaat. Het komt er in zo'n aanval op neer dat de hackers toegang krijgen tot interne systemen via de medewerkers van Twitter. Bijvoorbeeld door hen op slinkse weg te overtuigen om bepaalde informatie vrij te geven, waardoor de hackers zich uiteindelijk meester konden maken van de accounts. ""De aanvallers wisten met succes onze werknemers te benaderen die toegang hebben tot interne systemen en tools"", klinkt het bij de supportafdeling van Twitter.\n\nWe detected what we believe to be a coordinated social engineering attack by people who successfully targeted some of our employees with access to internal systems and tools. — Twitter Support (@TwitterSupport) July 16, 2020\n\nOf is er betaald?\n\nMaar kan je nog van 'social engineering' spreken als een of meerdere medewerkers van Twitter zich ook laat betalen door de hackers om toegangsinformatie vrij te geven? Want dat is wat er volgens het Amerikaanse Vice (Motherboard) écht gebeurd is. De website publiceert screenshots van een Twitter-tool die beheerders kunnen gebruiken om de gegevens en toegangsrechten van eender welke Twitter-account aan te passen. Sterker nog: volgens Vice is er een Twitter-insider die zich liet betalen door de aanvaller om toegang tot dat beheerderspaneel vrij te geven. De publicatie beroept zich weliswaar op bronnen die anoniem willen blijven.\n\nSpeelt remote work mee?\n\nTwitter is een van de grote Amerikaanse bedrijven die razendsnel volledig omgeschakeld is naar werken vanop afstand sinds de uitbraak van covid-19. Je zou je dus ook de vraag kunnen stellen of dit mogelijk een impact op het beveiligingsbeleid gehad heeft en dat dit mee de reden kan zijn hoe de hack tot stand kwam?\n\nKan ik Twitter nog vertrouwen?\n\nDe belangrijkste vraag die overblijft na wat gerust de grootste hack van Twitter ooit kan genoemd worden, is of het platform nog wel veilig is. Twitter is hier nog heel wat uitleg verschuldigd aan de gebruikers. Het is nu aan Twitter om snel te bewijzen dat het platform veilig is en dat het lessen trekt uit iets wat nooit had mogen gebeuren. En dat het kan aantonen dat dit niet meer zo gauw kan gebeuren, zeker ook met het licht op de komende Amerikaanse presidentsverkiezing waarin social media en het gevaar op manipulatie meer dan ooit een belangrijke rol gaan spelen.\n\nTechiconen Bill Gates, Jeff Bezos, Elon Musk, oud-president Barack Obama, miljardair Mike Bloomberg en hip-hopster Kanye West: het zijn maar enkele namen uit het indrukwekkende lijstje van Twitteraccounts die woensdagavond plotseling een oproep lanceerden om bitcoins over te maken. Soms met een begeleidend tekstje dat hen het dubbele van hun bijdrage beloofde - ""I'm feeling generous because of Covid-19"" klonk het op de account van Elon Musk - soms met de vermelding dat het om een goed doel ging zoals het op de Twitteraccount van cryptobeurs Coinbase klonk. Het bitcoinadres was in alle boodschappen telkens hetzelfde. Een snelle blik in de bitcoin-blockchain leert ons dat het adres op die manier zo'n 12,86 bitcoin wist te verzamelen: het equivalent van 103.406 euro aan de huidige koers van bitcoin. Dat geld is uiteraard verdwenen met de noorderzon: een cryptoscam zoals dat heet.Het duurde even voor Twitter gisteren op de hoogte leek van het nochtans bijzonder zichtbare probleem. Pas 2 uur na de eerste vreemde tweets schoot Twitter in actie en sprak het social mediabedrijf over een ""security incident impacting accounts on Twitter"". Geïmpacteerde accounts gingen op slot en de tweets werden verwijderd. Als voorzorgsmaatregel werden even alle 'verified accounts' ook dichtgegooid. Dat zijn de accounts van veelal bekende mensen die door Twitter een blauw vinkje krijgen dat aangeeft dat het niét om een fake account gaat.Op Twitter werd door gebruikers uiteraard gespeculeerd over de aard van de aanval. Een datalek? Een bug? Een 'inside job'? Ondertussen kwam Twitter in de afgelopen uren met een verklaring dat het om een gecoördineerde 'social engineering attack' gaat. Het komt er in zo'n aanval op neer dat de hackers toegang krijgen tot interne systemen via de medewerkers van Twitter. Bijvoorbeeld door hen op slinkse weg te overtuigen om bepaalde informatie vrij te geven, waardoor de hackers zich uiteindelijk meester konden maken van de accounts. ""De aanvallers wisten met succes onze werknemers te benaderen die toegang hebben tot interne systemen en tools"", klinkt het bij de supportafdeling van Twitter.Maar kan je nog van 'social engineering' spreken als een of meerdere medewerkers van Twitter zich ook laat betalen door de hackers om toegangsinformatie vrij te geven? Want dat is wat er volgens het Amerikaanse Vice (Motherboard) écht gebeurd is. De website publiceert screenshots van een Twitter-tool die beheerders kunnen gebruiken om de gegevens en toegangsrechten van eender welke Twitter-account aan te passen. Sterker nog: volgens Vice is er een Twitter-insider die zich liet betalen door de aanvaller om toegang tot dat beheerderspaneel vrij te geven. De publicatie beroept zich weliswaar op bronnen die anoniem willen blijven.Twitter is een van de grote Amerikaanse bedrijven die razendsnel volledig omgeschakeld is naar werken vanop afstand sinds de uitbraak van covid-19. Je zou je dus ook de vraag kunnen stellen of dit mogelijk een impact op het beveiligingsbeleid gehad heeft en dat dit mee de reden kan zijn hoe de hack tot stand kwam?De belangrijkste vraag die overblijft na wat gerust de grootste hack van Twitter ooit kan genoemd worden, is of het platform nog wel veilig is. Twitter is hier nog heel wat uitleg verschuldigd aan de gebruikers. Het is nu aan Twitter om snel te bewijzen dat het platform veilig is en dat het lessen trekt uit iets wat nooit had mogen gebeuren. En dat het kan aantonen dat dit niet meer zo gauw kan gebeuren, zeker ook met het licht op de komende Amerikaanse presidentsverkiezing waarin social media en het gevaar op manipulatie meer dan ooit een belangrijke rol gaan spelen.",Hoe konden hackers tweeten als Elon Musk en Bill Gates?
5f104f75775b944ac6ad3873,https://vrtnws.be/p.6ENq9Wmev,2020-07-16T10:40:21.000Z,"Het mag duidelijk zijn: de GEES - de expertengroep die ons land uit de coronacrisis moet loodsen - maakt zich zorgen. Niet alleen omdat het aantal besmettingen langzaam stijgt, ook omdat de contactopsporing nog altijd niet op punt staat.\n\nEn dat is meteen ook een eerste (grote) werkpunt: ""Investeer in een laagdrempelig testsysteem en in een kwalitatief contactopsporingssysteem, waar er niet alleen data over contacten verzameld wordt, maar ook informatie over de context van de besmettingen. Dat is cruciaal om clusters op te sporen"", klinkt het.\n\nMaar wat raadt de GEES nog allemaal aan? VRT NWS kon het rapport inkijken dat de groep voor de Veiligheidsraad van gisteren bezorgde, en we lijsten hierbij de belangrijkste aanbevelingen op. Let wel: het gaat hier louter om aanbevelingen, het is uiteindelijk de Veiligheidsraad die de knopen doorhakt. Gisteren is er op die Veiligheidsraad uiteindelijk niets beslist, alleen om de beslissingen door te schuiven.\n\nWat kan en mag er volgens de GEES wél, en wat zeker niet?\n\nIn het rapport staan een aantal concrete aanbevelingen voor een volgende versoepeling.\n\nBij ""zittende evenementen"" - denk aan cinema's, concertzalen waar er gezeten kan worden, auditoria - is het sinds vorig weekend verplicht om een mondmasker te dragen. Bezoekers moeten daarbij ook de afstand van 1,5 meter respecteren. Maar, zo zegt de GEES, eigenlijk kan die afstand nu verkleind worden tot 1 à 1,2 meter, net omdat de mondmaskers nu verplicht zijn.\n\nnu worden tot 1 à 1,2 meter, net omdat de mondmaskers nu verplicht zijn. Voor september adviseert de GEES om de limiet van het aantal bezoekers tijdens evenementen op 400 mensen binnen, en 800 mensen buiten te houden. Áls de situatie het toelaat, kan dat aantal in oktober opgetrokken worden tot 800 mensen binnen en 1.600 buiten.\n\ntijdens evenementen op 400 mensen binnen, en 800 mensen buiten te houden. Áls de situatie het toelaat, kan dat aantal in oktober opgetrokken worden tot 800 mensen binnen en 1.600 buiten. Voor de GEES staat het vast dat discotheken en dancings voorlopig toe moeten blijven, ""zolang de epidemie actief is"".\n\nen voorlopig toe moeten blijven, ""zolang de epidemie actief is"". Hetzelfde geldt voor jacuzzi's , stoomkabines en hammams .\n\n, en . Voor de beurzen zou een heropening wél overwogen kunnen worden, als er genoeg veiligheidsmaatregelen ingebouwd worden.\n\nEen nieuwe kleurencode in de maak?\n\nDe GEES stelt voor om een nieuw systeem van kleurcodes (groen, geel, oranje, rood) op te starten, om te kijken hoe erg de epidemiologische situatie is. Om te bepalen welke kleurcode een regio (of het hele land) krijgt, wordt er gekeken naar de ziekenhuisopnames, het aantal besmettingen en de reproductiegraad (hoeveel andere mensen 1 iemand die besmet is met het coronavirus gemiddeld besmet).\n\nWel wil de GEES vermijden dat we om de haverklap switchen van code, daarom willen ze heel duidelijk vastleggen vanaf welke waarden er veranderd kan worden van kleurcode. Ook moet er gekeken worden welke codes bijvoorbeeld Buitenlandse Zaken gebruikt, om verwarring te vermijden.\n\nWat bij een tweede golf?\n\nMaar, wat als? Wat als we op een tweede golf - en een eventuele nieuwe resem maatregelen - afstevenen? Ook daar wordt nu al volop over nagedacht, zo blijkt uit het rapport. De GEES haalt daarvoor 9 sleutelprincipes aan.\n\n""Het hele land in lockdown"", zoals dat half maart gebeurde, daar zijn de experten allesbehalve voorstander van. Ze zien meer in gerichtere maatregelen. (Dit voorstel zou nog niet besproken zijn gisteren, het is dus nog niet afgeklopt.)\n\nDat is meteen het meest opvallende punt uit het rapport. De GEES pleit voor een lokale aanpak op maat (op voorwaarde natuurlijk dat de geografische spreiding beter in kaart gebracht kan worden). ""Een nationale lockdown is niet altijd gerechtvaardigd als er in sommige regio's meer besmettingen zijn dan andere."" Tegelijk is een té lokale aanpak ook niet aangewezen: ""Dat kan leiden tot te veel verwarring hoe mensen zich moeten gedragen en bewegen in verschillende delen van het land."" Conclusie: per provincie werken zou ideaal zijn. Die provincies zouden dan ook met het kleurcodesysteem werken, en dat zou dan om de week geëvalueerd worden.\n\nEn, zo waarschuwen de experten, er moet ook rekening gehouden worden met de risico's die zo'n lokalere aanpak met zich meebrengt. Want als er verschillende maatregelen gelden in de verschillende provincies, bestaat de kans dat inwoners massaal naar een andere provincie verkassen om bijvoorbeeld te winkelen of op café te gaan.\n\nCrèches, kleuter- en lagere scholen moeten zo veel mogelijk openblijven. De GEES haalt daar twee redenen voor aan: uit onderzoek blijkt dat kinderen helemaal niet zo besmettelijk zijn én als er opnieuw massaal wordt ingezet op telewerk moet de combinatie voor ouders haalbaar blijven ""Alleen op het meest acute punt van de tweede golf, zouden scholen en crèches moeten sluiten"", klinkt het.\n\nVoor de economie pleit de GEES voor het ""reverse approach""-principe, een omgekeerde aanpak dus. Dat betekent dat bedrijven die het laatst opnieuw opengingen, als eerste opnieuw zullen moeten sluiten. Dus eerst zullen sportieve en culturele evenementen geschrapt worden, daarna zullen horecazaken en winkels moeten sluiten.\n\nBekijk hieronder ook de toelichting door politiek journalist Bart Verhulst:","Van ""lokale maatregelen op maat"" tot ""voorlopig geen feestjes"": zo ziet de exitgroep ons leven de komende maanden"
5f104f77b2a054ed07933782,https://vrtnws.be/p.XPMqBjOd0,2020-07-16T10:45:16.000Z,"Wie de tablet van Jos Gysenbergs openslaat, begrijpt waarschijnlijk weinig van de vele cijfers en grafieken die er op te zien zijn. Via die tablet houdt de man heel wat data bij die binnenkomen via verschillende toestelletjes, verspreid over het hele huis en de tuin. “Aan de voorgevel van het huis hangt bijvoorbeeld een fijnstofmeter. Met dat apparaat merkte je daags na de start van de lockdown al een terugval van het fijnstofgehalte in de straat. Er staat ook een telraam dat zo gevoelig is dat het fietsers, voetgangers en gemotoriseerde voertuigen kan onderscheiden. Ook die tellingen namen sterk af tijdens de lockdown.”\n\nOp het dak staat een vliegtuigradar, die al het vliegverkeer boven Hasselt bijhoudt. Maar ook achter in de tuin, aan het tuinhuis, hangen nog wat apparaten. Zo heeft Gysenbergs een geigerteller hangen, waarmee je meet hoeveel radioactiviteit er in de lucht hangt. “Gelukkig heeft die teller hier nog nooit een piek vertoond. Daarvoor zou je al naast een kerncentrale moeten staan.” Ook een apparaat dat aardbevingen meet zit bij in de collectie. “Niet dat hier aardbevingen plaatsvinden”, benadrukt de “barometerman”. “Maar wanneer er een beetje verderop een vrachtwagen passeert, kan je dat zien aan de data.” Ten slotte staat er nog een weerstation op het dak van het tuinhuis. “Dat station kan je online ook raadplegen, om te zien wat voor weer het hier wordt. Als je leest dat het binnen een uur zal regenen, dan regent het een uur later ook.”","Ontmoet de ""barometerman” van Kuringen: “Ik meet álles, van fijn stof en aardbevingen tot radioactiviteit in de buurt”"
5f104f78d69c003da19896a1,http://feeds.nieuwsblad.be/~r/nieuwsblad/sport/autosport/~3/_nGHwaZh5WM/dmf20200716_92649694,2020-07-16T09:55:00.000Z,"Max Verstappen kijkt er na twee races op de Red Bull Ring naar uit om in Hongarije te racen. Volgens Verstappen zal het er op de Hungaroring helemaal anders aan toegaan.\n\nVoor Verstappen waren het op het thuiscircuit van Red Bull twee races met gemengde gevoelens. De Nederlander wist de voorbije twee jaar telkens te winnen op de Red Bull Ring maar dit jaar verliep het heel wat minder goed voor Verstappen.\n\nTijdens de eerste race moest hij opgeven door technische problemen terwijl hij tijdens de tweede race tevreden moest zijn met de derde plaats. Volgens Verstappen is het na twee races op hetzelfde circuit bovendien tijd om ergens anders te gaan racen.\n\n""Ik denk dat twee weken op hetzelfde circuit rijden wel genoeg is, al heeft Red Bull wel een geweldig evenement georganiseerd voor ons,"" aldus Verstappen volgens zijn officiële website.\n\n""Het was mooi om de kans te hebben tweemaal op dezelfde baan te rijden en daarbij verschillende set-ups uit te proberen op de auto en de data van de back-to-back races te correleren. Toch zijn we nu wel toe aan een nieuw circuit.""\n\nVerstappen probeert vooral het positieve gevoel van zijn podiumplaats tijdens de tweede race mee te nemen naar Hongarije.\n\n""Het podium was een mooie beloning voor het team. Nu kijk ik uit naar komend weekend, aangezien Hongarije een erg leuke baan is om op te rijden in onze auto’s met veel downforce.""\n\n""Ik zal uiteraard mijn uiterste best doen en we zullen zien hoe competitief we zijn tegenover Mercedes en natuurlijk ook de anderen. De baan is wat technischer dan Oostenrijk.""\n\nMeer F1-nieuws op F1journaal.be:","Max Verstappen: ""Hongarije wordt helemaal anders dan Oostenrijk"""
5f104f79ce736c642bf2c11f,https://www.tijd.be/r/t/1/id/10239502,2020-07-16T09:27:36.000Z,"Het Europees Hof van Justitie oordeelt dat een kaderakkoord tussen de Europese Unie en de VS om data te delen ongeldig is. Een andere belangrijke datadeeltool blijft wel overeind.\n\nDe Oostenrijkse privacyactivist Max Schrems boekte donderdagmorgen alweer een overwinning in zijn strijd tegen het delen van zijn data buiten de Europese Unie. Schrems kloeg aan dat hij als Facebookgebruiker zijn data versast zag naar servers in de Verenigde Staten, waar ze verwerkt werden. Schrems vroeg aan de Ierse privacywaakhond om die stop te zetten, omdat zijn getransfereerde data in de VS niet genoeg beschermd zouden zijn.\n\nHet Europees Hof van Justitie boog zich op aangeven van het Ierse Hooggerechtshof over twee vragen binnen de zaak-Schrems. De eerste was of het 'Privacy Shield' geldig was. Het 'Privacy Shield' is een datadeelakkoord dat de Europese Unie en de Verenigde Staten in 2016 afklopten nadat een eerder soortgelijk vergelijk in 2015 ook al door Schrems was neergehaald.\n\nSurveillance\n\nOok ditmaal sneuvelt het. Het Europees Hof van Justitie is het niet eens met een beslissing van de Europese Commissie uit 2016 dat de VS eenzelfde bescherming van persoonsgegevens garanderen als binnen de Europese Unie. 'Als het gaat over bepaalde surveillanceprogramma's zijn er geen indicaties dat er beperkingen zijn op de macht van die programma's, of dat er enige waarborgen zijn voor mogelijk getroffen personen van buiten de Verenigde Staten.\n\nEen andere tool om data te delen blijft wel overeind. Het Europees Hof van Justitie ziet geen redenen om de zogenaamde 'standaard databeschermingsclausules', die afgesloten worden om data van burgers uit de EU over de hele wereld te verplaatsen, ongeldig te verklaren. Daarbij is het wel cruciaal dat datatransfers die die onderlinge contracten regelen te allen tijde opgeschort of verboden moeten kunnen worden als ze niet het niveau van bescherming evenaren dat de EU eist.",Europees Hof vernietigt datadeling tussen EU en VS
5f104f8146bd6f4e1192750b,https://www.tijd.be/r/t/1/id/10239501,2020-07-16T09:16:15.000Z,"De bekende shorter Carson Block, die geld verdient door op koersdalingen te speculeren, blijft met zijn handen van het gehypete Tesla.\n\nRuim 23 miljard dollar. Dat is het bedrag dat shorters dit jaar al verloren door tegen het aandeel van autobouwer Tesla te speculeren. Vooral de laatste weken gingen de shorterverliezen crescendo in tandem met de fenomenale koerswinsten voor Tesla, dat mateloos populair is bij jonge retailbeleggers die via de app Robinhood op de beurs spelen.\n\nElon Musk is gespecialiseerd in het toveren van konijnen uit zijn hoge hoed. Carson Block Shortseller\n\n‘Godzijdank ben ik niet short in Tesla’, onthulde Carson Block van shorterboetiek Muddy Waters Capital in een interview met Bloomberg. ‘Short het op eigen risico. Ik zou het niet doen’, zegt Block, die nochtans al lang kritisch is over de hoge waardering van Tesla. Het aandeel noteert tegen 182 keer de verwachte winst voor de komende 12 maanden, tegenover 10 keer voor General Motors.\n\n‘Het is één zaak om op Elon Musk te wedden, maar een andere om tegen hem te wedden’, zegt Block nog. ‘De man is gespecialiseerd in het toveren van konijnen uit zijn hoge hoed.’\n\nLaagste niveau\n\nDat besef begint blijkbaar door te dringen, want volgens data van S3 Partners is het percentage shortposities in Tesla gedaald naar het laagste niveau sinds 2015. Beleggers die speculeren op een koersdaling zijn goed voor 13,9 miljoen van de aandelen, minder dan 10 procent van het totale aantal uitstaande Tesla-aandelen. In 2018 was dat nog een record van 27 procent.",Notoire shorter blijft af van Tesla
5f1087b58fdbae1caca9ea2e,http://feeds.nieuwsblad.be/~r/nieuws/snelnieuws/~3/HMo6L2MZCDk/dmf20200716_95232605,2020-07-16T14:00:17.000Z,"Liefhebbers van astrologie hebben er misschien een nieuw teken bij nadat NASA een sterrenbeeld ontdekt heeft dat eigenlijk al 3.000 jaar genegeerd werd.\n\nHet sterrenbeeld, met de naam Ophiuchus, werd al door de oude Babyloniërs ontdekt, maar zij kozen ervoor om het niet te gebruiken in hun kalender. En daardoor werd het tot nu genegeerd.\n\nHet sterrenbeeld wordt voorgesteld als een man die worstelt met een slang en wordt daarom ook ‘slangendrager’ genoemd.\n\nHet mysterieuze teken valt tussen 29 november en 17 december en zou voor alle andere sterrenbeelden ook een verschuiving kunnen betekenen. Volgens de theorie van NASA moeten steenbokken bijvoorbeeld nu accepteren dat ze eigenlijk optimistische en grappige boogschutters zijn.\n\nDe ‘nieuwe’ data voor sterrenbeelden:\n\nSteenbok: 20 januari tot 15 februari\n\nWaterman: 16 februari tot 11 maart\n\nVissen: 12 maart tot 18 april\n\nRam: 19 april tot 13 mei\n\nStier: 14 mei tot 21 juni\n\nTweelingen: 22 juni tot 20 juli\n\nKreeft: 21 juli tot 10 augustus\n\nLeeuw: 11 augustus tot 16 september\n\nMaagd: 17 september tot 30 oktober\n\nWeegschaal: 31 oktober tot 23 november",Lees je wel de juiste horoscoop? NASA (her)ontdekt vergeten sterrenbeeld
5f1087b8bdda6795f4a81669,https://www.tijd.be/r/t/1/id/10239552,2020-07-16T16:57:08.000Z,"Het opsporen van mensen die in dicht contact zijn geweest met coronagevallen wordt cruciaal nu het virus weer lijkt op te flakkeren.\n\nNu gemiddeld weer 100 coronagevallen per dag worden vastgesteld, is detectie van virushaarden cruciaal om een nieuwe uitslaande brand te vermijden. Maar de brandweer rijdt nog altijd te blind door de straten, klinkt de kritiek steeds luider.\n\n'Als het niet snel verandert, stop ik met adviseren. Want wat voor zin heeft het nog? Je kunt tien keer vragen om aanpassingen te doen. Maar als het dan nog niet gebeurt, houdt het op. Luister alsjeblief eens naar de ervaren mensen die er verstand van hebben.' Arts en epidemioloog Wouter Arrazola de Oñate is de volgende die zich aansluit bij het leger wetenschappers en politici die vinden dat de opsporing van coronagevallen in Vlaanderen tekortschiet. Arrazola is niet de minste. Hij is een ervaren rot in het opsporingsonderzoek naar besmettelijke ziekten, zoals tuberculose. Dat is de reden waarom hij optreedt als adviseur van de exitgroep GEES die de overheid bijstaat in de versoepeling van de coronamaatregelen.\n\nLek als een mandje\n\nArrazola dreigt nu met opstappen. Reden: de contactopsporing - opbellen wie besmet is geraakt en in kaart brengen met wie de coronagevallen tijdens hun besmettelijke periode allemaal in nauw contact hebben gestaan - is zo lek als een mandje. De Antwerpse professor Pierre Van Damme haalde er in het VRT-programma Terzake de cijfers bij. '60 procent van de index-gevallen (patiënt nul die besmet blijkt) wordt gecontacteerd, de andere 40 procent wordt ongemoeid gelaten. Van die 60 procent positieve gevallen geeft ongeveer de helft zijn contacten door. In het beste geval is een derde van de pandemie in kaart gebracht.'\n\n40 procent Coronagevallen 40 procent van de mensen die met het coronavirus besmet is, wordt niet opgebeld om in kaart te brengen met wie ze allemaal in contact zijn geweest.\n\nSinds een week zit de verspreiding van het virus weer in stijgende lijn. Het reproductiegetal - hoeveel nieuwe mensen steekt één positief geval aan - is opnieuw gestegen boven 1. Dat meldt viroloog Steven Van Gucht van het wetenschappelijk kenniscentrum Sciensano. Het komt erop neer dat er genoeg brandversneller is om het virus opnieuw te doen ontploffen. Dat was de reden om het openen van de expo-, event- en entertainmentsector on hold te zetten.\n\nEigen initiatieven\n\nGemiddeld zijn er weer honderd besmettingen per dag. Dat is geen reden voor paniek, wel voor grotere waakzaamheid. Zorgenkind is de stad Antwerpen, met 96 besmettingen in de afgelopen week. Zowel burgemeester Bart De Wever (N-VA) als provinciegouverneur Cathy Berx (CD&V) morren in De Morgen over de aanpak. 'Als lokale overheid krijgen we alleen cijfers op stedelijk niveau, zodat we niet gericht kunnen optreden. Dat is onbegrijpelijk. We zouden graag horen van de hogere overheid waaraan de huidige stijging te wijten is, waar die zich situeert en over welke doelgroep het gaat.' Berx zegt dat ze al sinds maart data op wijkniveau vraagt, maar niet krijgt. Sciensano heeft die data, maar deelt ze niet. Ook het Agentschap Zorg, zeg maar het Vlaams ministerie, zou de data achter de schermen sinds kort delen met lokale spelers.\n\nIn België duren telefoontjes naar coronagevallen soms maar een kwartier. In Nederland gaat dat van één tot vier uur.\n\nEr is donderdag overleg gepland tussen Berx, de Vlaamse overheid, Pierre Van Damme en Erika Vlieghe, de voorzitter van de exitgroep GEES. Die laatste toont zich ook al kritisch voor hoe de contactopsporing gebeurt. 'We moeten op korte termijn veel meer info hebben. Het gaat niet alleen over contacten, maar ook over activiteiten, jobs, vakantie, privéleven. Daarna moet er genoeg ervaren mankracht zijn om losse eindjes aan elkaar te knopen en daar detectivewerk op te zetten.'\n\nWouter Arrazola, zelf Antwerpenaar, geeft onomwonden toe dat Antwerpen het systeem begint aan te vullen door eigen initiatieven op poten te zetten. 'Met het Vlaamse Agentschap Zorg en Gezondheid, de stad, de huisartsen, het Tropisch Instituut en de Antwerpse experts proberen we alles in kaart te brengen. Niet ideaal, maar het werkt wel beter en sneller.' De contactopsporing is een regionale bevoegdheid. Aanvankelijk was er getouwtrek tussen de federale overheid en haar digitale chef Frank Robben enerzijds en Vlaanderen anderzijds. Daarbij zou Vlaams minister van Welzijn Wouter Beke (CD&V) pas laat voor het eerst zijn voet hebben gezet.\n\nPrivacy\n\nWat is dan het probleem? Een belangrijk struikelblok blijkt privacy, waardoor de telefonisten in de callcenters naar verluidt veel te weinig kunnen en mogen doorvragen. Arrazola wijst naar Frank Robben (de IT-tsaar van de overheid die de coronadatabank optuigde, red.), de consultants en ook wel wat naar Sciensano, dat eigenlijk weinig echte veldervaring heeft met contactopsporing. 'De datamensen schermen almaar met de privacyregels. Terwijl je alles mag vragen wat nodig is om de volksgezondheid te beschermen, zoals de regionale wetgeving op infectieziekten bepaalt. Zo mochten we in het begin zogezegd niet eens vragen waar iemand werkt. Dat dat niet zou mogen, is kletskoek.\n\nEr wordt te weinig geluisterd naar de mensen met echte kennis over en ervaring in contactonderzoek en te veel macht gegeven aan de techneuten. Wij zouden vanuit onze ervaring moeten aangeven wat technisch nodig is (het coronavirus heeft als grootste verschil met andere infectieziekten dat op veel grotere schaal gespeurd moet worden, red.), waarna database en technologie worden aangepast. Nu is de situatie eerder omgekeerd.'\n\nEr wordt te weinig geluisterd naar de mensen met ervaring in contactonderzoek en te veel macht gegeven aan de techneuten. Wouter Arrazola de Oñate Adviseur exitgroep GEES\n\nFinaal is contactonderzoek in Vlaanderen nog veel te weinig brononderzoek. Anders gezegd: wie besmet is, wordt opgebeld en er wordt naar zijn contacten gevraagd. Maar er wordt veel te weinig telefonisch doorgevraagd en op het terrein gezocht om de bron te vinden - de spin in het web die het virus verder verspreidde. Dat is nochtans cruciaal nu al lang duidelijk is hoe het virus zich manifesteert. Het verspreidt zich via events van superverspreiding - mini-explosies op besloten plaatsen zoals familiefeestjes, sportclubs, drukke werkplekken en bijeenkomsten of terrassen waar de anderhalve meter niet gerespecteerd wordt. Het risico is dat al die kleine brandjes de weg naar elkaar vinden om opnieuw de hele samenleving in vuur en vlam te zetten.\n\nVier uur bellen\n\nIn België duren telefoontjes naar coronagevallen soms maar een kwartier. In Nederland gaat dat van één tot vier uur en worden ook alle contacten gebeld die met de originele besmette persoon in dicht contact zijn geweest. Bij een telefoon wordt gevraagd naar het moment waarop de eerste symptomen zich manifesteerden, om vervolgens het leven van de persoon in de twee tot drie dagen ervoor - de meest besmettelijke periode - zo volledig mogelijk te reconstrueren, van werk tot privé.\n\n'Het probleem is dat bij ons één dossier - één besmet geval en al zijn contacten - niet bij één en dezelfde speurder zit', zegt Wouter Arrazola. 'Met één dossiermanager wordt iedereen snel gebeld. Nu gaat kostbare tijd verloren omdat er vertraging op de databank zit. Zo kom je tot situaties waarbij één familie door vijf verschillende telefonisten wordt gebeld. Het is ook onmogelijk via codes personen aan één enkele indexpersoon te linken, wat cruciaal is voor het in kaart brengen van clusters. Dat is zo basic dat elke student epidemiologie ervoor gebuisd wordt. Maar hier gebeurt het niet.'\n\nHet probleem is dat bij ons één dossier - één besmet geval en al zijn contacten - niet bij één en dezelfde speurder zit. Zo gaat kostbare tijd verloren. Wouter Arrazola de Oñate Adviseur exitgroep GEES\n\n'Er wordt ook gewerkt met scripts in fysieke callcenters', zegt Arrazola. 'Terwijl het net de bedoeling was onderzoekers lokaal te laten werken, zodat ze de buurt zouden kennen en snel linken konden leggen, ook in nauw contact en samenwerking met de lokale huisartsen. Een band proberen opt te bouwen via een scherm met een te volgen script, werkt niet. Het komt vreemd over als je mensen hun vertrouwen moet winnen. Laat het gesprek los verlopen en de contactonderzoekers alles opschrijven, om ze het pas nadien, na het gesprek, in de computer te laten ingeven. Dat kon je heel goed zien in de Terzake-reportage over hoe het in Nederland verloopt. Pen en papier worden onderschat, al horen IT'ers dat niet graag. In de allereerste werknota was duidelijk gestipuleerd dat een eerste gesprek een uur duurt, met daarna een kwartier voor de data-invoer. '\n\nMake-over\n\nIT-tsaar Frank Robben zegt dat er tegen eind augustus een grondige make-over komt van de database. Die zal alle info van de 10.000 huisartsen, 80 labs, 120 ziekenhuizen en Sciensano in realtime updaten. De bestaande databank - begin mei op twee en een halve week in elkaar gestoken - wordt eigenlijk maar één keer per dag bijgevuld. Daardoor werken de contactspeurders soms op basis van info van dagen geleden. Het komt Robben op kritiek te staan dat het allemaal te lang duurt en nu al 'up & running' zou moeten zijn. 'Dat is pas na de grote vakantie. Ik maak me grote zorgen', zegt Niel Hens, de chef-virusvoorspeller van de overheid en net als Erika Vlieghe en Marc Van Ranst lid van de GEES. Alle kritische geluiden over de contactopsporing - ook Van Ranst heeft zware bedenkingen - lijken samen stilaan op een fluitconcert.",Golf van kritiek op Vlaamse contactopsporing
5f1087b9bdda6795f4a8166b,https://www.knack.be/nieuws/europa/we-hebben-5g-nodig-ook-al-is-het-riskant/article-opinion-1620753.html,2020-07-16T13:07:07.000Z,"Voor Europees Parlementslid Kris Peeters maakt 5G onlosmakelijk deel uit van onze digitale toekomst, maar hij stelt zich wel vragen bij de ernstige veiligheidsrisico's.\n\nWe zitten midden in een pandemie die wereldwijd al meer dan een half miljoen levens heeft gekost en nog niet voorbij is. Daardoor komen we in een enorme economische neergang terecht die een even groot herstelplan vereist. Als klap op de vuurpijl werken we in de Europese Unie aan dat plan zonder akkoord over onze volgende meerjarenbegroting, die al op 1 januari volgend jaar van start gaat.\n\nTegen deze achtergrond heeft het Duitse voorzitterschap van de Europese Raad vorige week zijn prioriteiten in het Parlement gepresenteerd en digitalisering is daarbij één van de prominente punten. Wie onder druk staat van covid-19, kan de wenkbrauwen fronsen bij het horen van deze digitale prioriteit, maar het is een verstandige keuze. Hoezeer solidariteit ook centraal moet staan in onze aanpak van covid-19, we moeten ervoor zorgen dat we sterker uit de crisis komen. Onze toekomst moet duurzaam zijn, maar ook digitaal. Daarbij denken we aan regels rond Artificiële Intelligentie, nieuwe internetregels, de uitgebreide datastrategie en ook 5G.\n\n5G is eigenlijk een ongelukkige benaming, aangezien het veel meer is dan een evolutie van 4G-standaarden. De nieuwe technologiestandaard voor cellulaire netwerken biedt een beduidend hogere overdrachtssnelheid, kortere reactietijden en ultra-betrouwbare verbindingen die de deur openen naar evoluties zoals autonoom rijden, precisielandbouw en op afstand bediende, gepersonaliseerde geneeskunde (om maar enkele toepassingen te noemen).\n\nWe hebben 5G nodig, ook al is het riskant.\n\nVolgens schattingen bedragen de wereldwijde 5G-inkomsten al in 2025 225 miljard euro en het bedrag aan 5G-gebruikers 1,5 miljard euro. De EU is tot nu toe een toonaangevende investeerder en voorloper geweest, met een investering van meer dan 1 miljard euro, 191 5G-proeven in de lidstaten en 138 5G-steden tot nu toe. En zoals de huidige covid-19-crisis aantoont, zijn we in toenemende mate afhankelijk van communicatienetwerken. Kortom, 5G biedt enorme maatschappelijke en economische voordelen. Waarom pleiten de volgende alinea's er dan niet voor om op volle kracht verder te gaan? Omdat 5G niet zonder ernstige veiligheidsrisico's komt.\n\nCyberoorlog is een realiteit\n\n5G zal het integratieproces van digitale diensten versnellen, denk maar aan het Internet der Dingen als voorbeeld. Door grote hoeveelheden diensten, waaronder vitale diensten, met elkaar te verbinden, biedt 5G echter één aanvalsoppervlak met een veel groter schadepotentieel dan ooit tevoren in de digitale sfeer. Aanvallen op 5G-infrastructuur kunnen leiden tot schade in de fysieke ruimte, variërend van identiteitsfraude tot netwerk- en dienstuitval. Het Europees Agentschap voor Cybersecurity wijst expliciet op de 5G-infrastructuur als een ""vitale component om te beschermen"" wanneer landen ""hun dominantie, onafhankelijkheid en soevereiniteit willen behouden"". Dat lijkt misschien een overdrijving uit een sciencefictionroman, maar het is wel degelijk geworteld in de huidige realiteit van de geopolitiek. Hoe betreurenswaardig het ook is, cyberoorlog is een realiteit en vormt nu al een van de belangrijkste drijfveren achter cyberaanvallen.\n\nDe complexiteit van de technologie leidt er ook toe dat een beperkt aantal bedrijven in staat is om de nodige infrastructuur aan te bieden, wat op zijn beurt een speelveld creëert dat neigt naar afhankelijkheid van enkele individuele leveranciers. Het is een element dat het publieke debat rond Huawei als potentiële leverancier mist: geen enkele afhankelijkheid van één leverancier is zonder ernstige veiligheidsrisico's. Onze Europese interne markt moet daarom gericht zijn op het bevorderen van een diverse, concurrerende en duurzame markt voor 5G-apparatuur.\n\nMet dit in het achterhoofd, wijst de ""toolbox"" van de Europese Commissie over 5G veiligheid terecht op ""leveranciers met een hoog risico"" als leveranciers die ""onderhevig kunnen zijn aan inmenging van een niet-EU-land"". Deze uitspraak komt niet zomaar uit de lucht gevallen. De Commissie verklaart in haar aanpak van de desinformatie over covid-19: ""Buitenlandse actoren en bepaalde derde landen, met name Rusland en China, hebben gerichte acties en desinformatiecampagnes rond covid-19 in de EU gevoerd"". Daar komt nog bij de uitspraak van de voorzitter van de Europese Commissie, Ursula von der Leyen, dat cyberaanvallen ""niet kunnen worden getolereerd"".\n\nWe mogen niet naïef zijn: in 2017 is in China een nationale inlichtingenwet aangenomen die Chinese bedrijven verplicht tot een vergaande informatiedeling met hun inlichtingendiensten. Met Huawei of andere Chinese bedrijven in zee gaan voor digitale infrastructuur kan hier niet los gezien worden. Daarbij blijkt uit een recent rapport van het Deense Strand Consult dat het huidige 4G RAN-netwerk in verschillende Europese landen volledig met Chinese apparatuur wordt geëxploiteerd. Het is dus begrijpelijk dat velen vanwege het grotere schadepotentieel liever niet dezelfde afhankelijkheid zien met 5G-infrastructuur.\n\nContinue risicobeoordeling\n\nToch zouden we ons ernstig vergissen als we dit 5G-debat zouden reduceren tot een discussie voor of tegen China. Technologie zal altijd een grote invloed hebben op ons leven en wie erin slaagt dit te kanaliseren, zal naast de onvermijdelijke verstoring van de traditie ook de vruchten ervan plukken. Diezelfde uitdaging bij 5G, om de risico's en opportuniteiten te beheren, mogen we niet uit de weg gaan. In plaats daarvan moeten we zowel het potentieel van 5G als de noodzaak van een voortdurende risicobeoordeling ten volle omarmen.\n\nDe Cybersecurity Act, die een certificeringsregeling voor ICT introduceert, en de toolbox van de Commissie voor 5G zijn hierbij een goed begin. Het zou echter iedereen zorgen moeten baren dat veel aspecten van deze continue risicobeoordeling nog heel gefragmenteerd zijn, wat ook tot uiting komt in het versnipperde debat over dit onderwerp. De marktspelers, de lidstaten en de Commissie hebben allemaal verschillende verantwoordelijkheden, terwijl 5G-veiligheid duidelijk van strategisch belang is voor de digitale soevereiniteit van de hele EU. Het blijft hoe dan ook een riskante aangelegenheid, ongeacht het land van herkomst van de leverancier.\n\nWe zitten midden in een pandemie die wereldwijd al meer dan een half miljoen levens heeft gekost en nog niet voorbij is. Daardoor komen we in een enorme economische neergang terecht die een even groot herstelplan vereist. Als klap op de vuurpijl werken we in de Europese Unie aan dat plan zonder akkoord over onze volgende meerjarenbegroting, die al op 1 januari volgend jaar van start gaat. Tegen deze achtergrond heeft het Duitse voorzitterschap van de Europese Raad vorige week zijn prioriteiten in het Parlement gepresenteerd en digitalisering is daarbij één van de prominente punten. Wie onder druk staat van covid-19, kan de wenkbrauwen fronsen bij het horen van deze digitale prioriteit, maar het is een verstandige keuze. Hoezeer solidariteit ook centraal moet staan in onze aanpak van covid-19, we moeten ervoor zorgen dat we sterker uit de crisis komen. Onze toekomst moet duurzaam zijn, maar ook digitaal. Daarbij denken we aan regels rond Artificiële Intelligentie, nieuwe internetregels, de uitgebreide datastrategie en ook 5G. 5G is eigenlijk een ongelukkige benaming, aangezien het veel meer is dan een evolutie van 4G-standaarden. De nieuwe technologiestandaard voor cellulaire netwerken biedt een beduidend hogere overdrachtssnelheid, kortere reactietijden en ultra-betrouwbare verbindingen die de deur openen naar evoluties zoals autonoom rijden, precisielandbouw en op afstand bediende, gepersonaliseerde geneeskunde (om maar enkele toepassingen te noemen). Volgens schattingen bedragen de wereldwijde 5G-inkomsten al in 2025 225 miljard euro en het bedrag aan 5G-gebruikers 1,5 miljard euro. De EU is tot nu toe een toonaangevende investeerder en voorloper geweest, met een investering van meer dan 1 miljard euro, 191 5G-proeven in de lidstaten en 138 5G-steden tot nu toe. En zoals de huidige covid-19-crisis aantoont, zijn we in toenemende mate afhankelijk van communicatienetwerken. Kortom, 5G biedt enorme maatschappelijke en economische voordelen. Waarom pleiten de volgende alinea's er dan niet voor om op volle kracht verder te gaan? Omdat 5G niet zonder ernstige veiligheidsrisico's komt. 5G zal het integratieproces van digitale diensten versnellen, denk maar aan het Internet der Dingen als voorbeeld. Door grote hoeveelheden diensten, waaronder vitale diensten, met elkaar te verbinden, biedt 5G echter één aanvalsoppervlak met een veel groter schadepotentieel dan ooit tevoren in de digitale sfeer. Aanvallen op 5G-infrastructuur kunnen leiden tot schade in de fysieke ruimte, variërend van identiteitsfraude tot netwerk- en dienstuitval. Het Europees Agentschap voor Cybersecurity wijst expliciet op de 5G-infrastructuur als een ""vitale component om te beschermen"" wanneer landen ""hun dominantie, onafhankelijkheid en soevereiniteit willen behouden"". Dat lijkt misschien een overdrijving uit een sciencefictionroman, maar het is wel degelijk geworteld in de huidige realiteit van de geopolitiek. Hoe betreurenswaardig het ook is, cyberoorlog is een realiteit en vormt nu al een van de belangrijkste drijfveren achter cyberaanvallen.De complexiteit van de technologie leidt er ook toe dat een beperkt aantal bedrijven in staat is om de nodige infrastructuur aan te bieden, wat op zijn beurt een speelveld creëert dat neigt naar afhankelijkheid van enkele individuele leveranciers. Het is een element dat het publieke debat rond Huawei als potentiële leverancier mist: geen enkele afhankelijkheid van één leverancier is zonder ernstige veiligheidsrisico's. Onze Europese interne markt moet daarom gericht zijn op het bevorderen van een diverse, concurrerende en duurzame markt voor 5G-apparatuur.Met dit in het achterhoofd, wijst de ""toolbox"" van de Europese Commissie over 5G veiligheid terecht op ""leveranciers met een hoog risico"" als leveranciers die ""onderhevig kunnen zijn aan inmenging van een niet-EU-land"". Deze uitspraak komt niet zomaar uit de lucht gevallen. De Commissie verklaart in haar aanpak van de desinformatie over covid-19: ""Buitenlandse actoren en bepaalde derde landen, met name Rusland en China, hebben gerichte acties en desinformatiecampagnes rond covid-19 in de EU gevoerd"". Daar komt nog bij de uitspraak van de voorzitter van de Europese Commissie, Ursula von der Leyen, dat cyberaanvallen ""niet kunnen worden getolereerd"".We mogen niet naïef zijn: in 2017 is in China een nationale inlichtingenwet aangenomen die Chinese bedrijven verplicht tot een vergaande informatiedeling met hun inlichtingendiensten. Met Huawei of andere Chinese bedrijven in zee gaan voor digitale infrastructuur kan hier niet los gezien worden. Daarbij blijkt uit een recent rapport van het Deense Strand Consult dat het huidige 4G RAN-netwerk in verschillende Europese landen volledig met Chinese apparatuur wordt geëxploiteerd. Het is dus begrijpelijk dat velen vanwege het grotere schadepotentieel liever niet dezelfde afhankelijkheid zien met 5G-infrastructuur.Toch zouden we ons ernstig vergissen als we dit 5G-debat zouden reduceren tot een discussie voor of tegen China. Technologie zal altijd een grote invloed hebben op ons leven en wie erin slaagt dit te kanaliseren, zal naast de onvermijdelijke verstoring van de traditie ook de vruchten ervan plukken. Diezelfde uitdaging bij 5G, om de risico's en opportuniteiten te beheren, mogen we niet uit de weg gaan. In plaats daarvan moeten we zowel het potentieel van 5G als de noodzaak van een voortdurende risicobeoordeling ten volle omarmen. De Cybersecurity Act, die een certificeringsregeling voor ICT introduceert, en de toolbox van de Commissie voor 5G zijn hierbij een goed begin. Het zou echter iedereen zorgen moeten baren dat veel aspecten van deze continue risicobeoordeling nog heel gefragmenteerd zijn, wat ook tot uiting komt in het versnipperde debat over dit onderwerp. De marktspelers, de lidstaten en de Commissie hebben allemaal verschillende verantwoordelijkheden, terwijl 5G-veiligheid duidelijk van strategisch belang is voor de digitale soevereiniteit van de hele EU. Het blijft hoe dan ook een riskante aangelegenheid, ongeacht het land van herkomst van de leverancier.","'We hebben 5G nodig, ook al is het riskant'"
5f1087bba3e922305839a7a4,https://www.nieuwsblad.be/cnt/dmf20200716_95232605,2020-07-16T14:00:17.000Z,"Liefhebbers van astrologie hebben er misschien een nieuw teken bij nadat NASA een sterrenbeeld ontdekt heeft dat eigenlijk al 3.000 jaar genegeerd werd.\n\nHet sterrenbeeld, met de naam Ophiuchus, werd al door de oude Babyloniërs ontdekt, maar zij kozen ervoor om het niet te gebruiken in hun kalender. En daardoor werd het tot nu genegeerd.\n\nHet sterrenbeeld wordt voorgesteld als een man die worstelt met een slang en wordt daarom ook ‘slangendrager’ genoemd.\n\nHet mysterieuze teken valt tussen 29 november en 17 december en zou voor alle andere sterrenbeelden ook een verschuiving kunnen betekenen. Volgens de theorie van NASA moeten steenbokken bijvoorbeeld nu accepteren dat ze eigenlijk optimistische en grappige boogschutters zijn.\n\nDe ‘nieuwe’ data voor sterrenbeelden:\n\nSteenbok: 20 januari tot 15 februari\n\nWaterman: 16 februari tot 11 maart\n\nVissen: 12 maart tot 18 april\n\nRam: 19 april tot 13 mei\n\nStier: 14 mei tot 21 juni\n\nTweelingen: 22 juni tot 20 juli\n\nKreeft: 21 juli tot 10 augustus\n\nLeeuw: 11 augustus tot 16 september\n\nMaagd: 17 september tot 30 oktober\n\nWeegschaal: 31 oktober tot 23 november",Lees je wel de juiste horoscoop? NASA (her)ontdekt vergeten sterrenbeeld
5f10bff890f80ae41ced0931,https://www.tijd.be/r/t/1/id/10239593,2020-07-16T18:24:15.000Z,"Er komt een online applicatie van de Vlaamse overheid waar gemeenten dieper in detail de coronabesmettingen in hun wijken en straten kunnen monitoren.\n\nHet Vlaamse Agentschap Zorg en Gezondheid werkt aan een online rapportering van coronagevallen tot op wijkniveau. Vanuit de lokale besturen kwam er kritiek dat ze teveel in het duister tasten over het virus in hun eigen gemeente.\n\nBurgemeesters en gouverneurs staan aan de klaagmuur dat ze niet gedetailleerd genoeg het coronavirus in hun gemeente in kaart hebben. Ze weten eigenlijk alleen hoeveel gevallen er zijn in hun gemeente en om welke leeftijdscategorieën het gaat. Terwijl onder meer Antwerps gouverneur Cathy Berx (CD&V) en haar collega en partijgenoot in West-Vlaanderen Carl Decaluwé zeggen dat ze eigenlijk al sinds de prille start van de pandemie in maart aandringen op de pandemie-statistieken tot op wijk- en het liefst zelfs straatniveau.\n\n'Die vraag willen we tegemoet komen', zegt Joris Moonens van het Agentschap Zorg en Gezondheid. 'We zijn ermee bezig om meer gedetailleerde data op te nemen in de zorgplannen voor de lokale besturen, zeg maar een soort intranet met wachtwoord. Via die weg bezorgden we de gemeenten eerder al extra details over de crisis in de woon-zorgcentra.'\n\nMoonens zegt dat een middenweg gezocht wordt tussen infohonger en privacy-issues. 'Tot op wijkniveau moet zeker kunnen. Tot op straatniveau wordt al lastiger, zeker omdat we moeten vermijden dat onbevoegden toegang krijgen tot patiëntgegevens. Eigenlijk mag alleen de huisarts dat, en in crisistijd een aantal bevoegde artsen van de overheid. Maar we zijn aan het kijken om via artsen in de lokale zorgnetwerken de gemeentebesturen toch een dieper zicht te geven.'",Gemeenten krijgen intranet voor corona-besmettingen
5f10bff93faa01da75fbd1c5,https://www.tijd.be/r/t/1/id/10239607,2020-07-16T19:04:50.000Z,"Patiënten contacteren en in kaart brengen wie ze mogelijk hebben aangestoken is cruciaal om een tweede uitbraak van het coronavirus te vermijden. Het is alarmerend hoe we die strategie maar niet op de sporen lijken te krijgen.\n\nNaargelang het economische schaderapport van de coronapandemie verder duidelijk wordt, tekent zich almaar scherper de conclusie af dat we ons een tweede algemene lockdown niet kunnen verloorloven. Daarom is de terechte conclusie dat een volgende lockdown precisiewerk moet worden.\n\nTegen die achtergrond is het alarmerend te zien dat de strategie van contactopsporing niet blijkt te werken. Volgens de Antwerpse hoogleraar Pierre Van Damme worden maar zes op de tien patiënten gecontacteerd. Van hen geeft maar de helft contacten door. In het beste geval brengen we een derde van de pandemie in kaart.\n\nZijn vaststelling staat niet op zich. Lokale besturen vragen data maar krijgen ze niet en beginnen ze dan maar zelf te verzamelen. De epidemoloog Wouter Arrazola de Onate dreigt te stoppen met zijn advies aan de exitgroep GEES omdat hij vindt dat het beleid tekortschiet.\n\nDat roept de vraag op waarom we niet kunnen wat andere landen wel kunnen. Denemarken, Duitsland, Frankrijk, Ierland, Italië, Tsjechië, en Oostenrijk hebben een app. Het is maar één stukje van de grote puzzel, maar het is er een. Wij hebben er sowieso geen voor september.\n\nIn Nederland duurt een gesprek met een coronacontactspeurder een tot vier uur, bij ons soms een kwartier. De cruciale vraag - wie heb je waar ontmoet? - wordt doorgaans niet beantwoord.\n\nIn Duitsland, toch een land met een grote gevoeligheid voor privacy, laat iedereen in een café of een restaurant contactgevens na. Bij ons niet.\n\nOndertussen steekt iedere patiënt in België weer één andere patiënt aan, waardoor het virus weer aan kracht dreigt te winnen.\n\nZijn we de relance niet aan het ondermijnen door te makkelijk een tweede uitbraak van het virus ongemerkt te laten gebeuren?\n\nUiteraard is het gevecht tegen het coronavirus nog altijd grotendeels een strijd op onbekend terrein. Maar ondertussen weten we toch al meer dan enkele maanden geleden en zouden we toch al verder moeten staan. Het klassieke Belgische gevecht over wie bevoegd is in de gezondheidszorg is in deze zelfs gestreden. Het is de Vlaamse regering die in actie moet komen.\n\nDe Vlaamse regering krijgt al de kritiek dat ze veel te laat in actie is geschoten bij het beschermen van de ouderen in de woon-zorgcentra. Nu rijst almaar pertinenter een tweede vraag. Waarom zijn we niet beter voorbereid om patiënten op te sporen en in kaart te brengen wie ze mogelijk hebben aangestoken?\n\nIn het Vlaams Parlement houden experts al de hele week een spiegel voor over hoe Vlaanderen moet herleven na de coronaschok. De adviezen gaan van hoe meer mensen aan werk kunnen raken tot hoe scholen de kwetsbaarste leerlingen moeten proberen in de klas te houden. Tegelijk maakt het parlement zich op voor het oordeel over Vlaams minister van Welzijn Beke (CD&V), die zich moet verantwoorden voor het hoge aantal doden in de Vlaamse woon-zorgcentra.",Het spoor bijster
5f113073c4a88be5371af20b,https://www.nieuwsblad.be/cnt/dmf20200716_96843874,2020-07-17T04:00:00.000Z,"Nadat hij Jani Kazaltzis ooit zelf imiteerde, geeft Chris Van Espen (41) in de webserie Keeping up with Qozmo gestalte aan diens hond. Foto: En toen kwam ons ma binnen\n\nEen Franse buldog met een Antwerps accent. Wie dacht dat hij alles al had gezien, kan terecht op jani.be voor Keeping up with Qozmo, een ‘realityreeks’ over het wel en wee van Jani Kazaltzis’ hond. Zijn innerlijke gedachten worden ingesproken door Chris Van Espen (41), de acteur die Jani in een vorig leven geregeld imiteerde.\n\n“Ik ben Qozmo, Franse buldog en oogappel van stijlgoeroe Jani Kazaltzis. Dankzij technologie van de bovenste plank en een camera in mijn halsband kun je vanaf nu ons leven volgen door mijn ogen.”\n\nQozmo, het hondje van Jani Kazaltzis, heeft met Keeping up with Qozmo zijn eigen webserie. Foto: Instagram\n\nZo start Keeping up with Qozmo, een ‘realityreeks’ waarin we de bewuste buldog en zijn baasje volgen naar het autosalon, op fotoshoots of tijdens bezoekjes aan bevriende BV’s. Telkens in korte afleveringen van om en bij de drie minuten. De rode draad in hun avonturen: het baasje is altijd enthousiast, voor de hond is al het gedoe niet nodig. Maakt Jani een lief bedoelde opmerking als “Je bent de schattigste hond ter wereld”, dan antwoordt hij met “Wat is dat hier, Ketnet?”. Wil Jani hem meenemen voor een ritje in zijn flitsende wagen, dan is de reactie: “Ik wil een spuitje.”\n\nDe stem van Qozmo wordt ingesproken door acteur Chris Van Espen (41). “Een tijdje geleden nam Jani contact met me op”, zegt Van Espen. “Ik wil een reeks maken over mijn hond, doe je mee?, vroeg hij. Zelf heb ik Jani natuurlijk vaak geïmiteerd in Tegen de sterren op. Ik wist dus dat hij gevoel voor humor had en dat dit best nog wel ’s een leuk projectje zou kunnen worden. Zo had ik iets om handen tijdens deze hele coronacrisis.”\n\nNieuw televisiewerk\n\nNormaal gezien stond Van Espen dit jaar in vijf verschillende theaterproducties, maar die zijn allemaal uitgesteld naar latere data. Nieuw televisiewerk is momenteel ook niet in zicht. “Mensen vragen me vaak of er nog een nieuw seizoen van Tegen de sterren op komt. Zeg nooit nooit, maar het zal niet voor meteen zijn. We zijn intussen allemaal met andere projecten bezig. Zelf heb ik de afgelopen jaren enkele programmavoorstellen ingediend, maar die hebben voorlopig nog niet tot iets concreets geleid.”\n\nZijn slaap laat de acteur er niet voor. “Ach, de zenders laten me wel weten wanneer de tijd rijp is. Ik werk al tien jaar in de media en ik heb nog nooit zonder werk gezeten. En nu is er Keeping up with Qozmo. Momenteel staan er zeven afleveringen online, maar het einde is nog lang niet in zicht.” De teaser van de volgende aflevering is alvast veelbelovend. Daarin is Qozmo helemaal starstruck wanneer zijn grote idool Samson hem begroet met een hartelijke “Dag Mozqo!”\n\n‘Keeping up with Qozmo’, te bekijken via jani.be.",Van een hondenjob gesproken: Chris Van Espen geeft buldog van Jani Kazaltzis een stem in ‘Keeping up with Qozmo’
5f1130731572ed033e126e35,http://feeds.nieuwsblad.be/~r/life/culinair/~3/ytPScBtTQ5k/dmf20200716_96843874,2020-07-17T04:00:00.000Z,"Nadat hij Jani Kazaltzis ooit zelf imiteerde, geeft Chris Van Espen (41) in de webserie Keeping up with Qozmo gestalte aan diens hond. Foto: En toen kwam ons ma binnen\n\nEen Franse buldog met een Antwerps accent. Wie dacht dat hij alles al had gezien, kan terecht op jani.be voor Keeping up with Qozmo, een ‘realityreeks’ over het wel en wee van Jani Kazaltzis’ hond. Zijn innerlijke gedachten worden ingesproken door Chris Van Espen (41), de acteur die Jani in een vorig leven geregeld imiteerde.\n\n“Ik ben Qozmo, Franse buldog en oogappel van stijlgoeroe Jani Kazaltzis. Dankzij technologie van de bovenste plank en een camera in mijn halsband kun je vanaf nu ons leven volgen door mijn ogen.”\n\nQozmo, het hondje van Jani Kazaltzis, heeft met Keeping up with Qozmo zijn eigen webserie. Foto: Instagram\n\nZo start Keeping up with Qozmo, een ‘realityreeks’ waarin we de bewuste buldog en zijn baasje volgen naar het autosalon, op fotoshoots of tijdens bezoekjes aan bevriende BV’s. Telkens in korte afleveringen van om en bij de drie minuten. De rode draad in hun avonturen: het baasje is altijd enthousiast, voor de hond is al het gedoe niet nodig. Maakt Jani een lief bedoelde opmerking als “Je bent de schattigste hond ter wereld”, dan antwoordt hij met “Wat is dat hier, Ketnet?”. Wil Jani hem meenemen voor een ritje in zijn flitsende wagen, dan is de reactie: “Ik wil een spuitje.”\n\nDe stem van Qozmo wordt ingesproken door acteur Chris Van Espen (41). “Een tijdje geleden nam Jani contact met me op”, zegt Van Espen. “Ik wil een reeks maken over mijn hond, doe je mee?, vroeg hij. Zelf heb ik Jani natuurlijk vaak geïmiteerd in Tegen de sterren op. Ik wist dus dat hij gevoel voor humor had en dat dit best nog wel ’s een leuk projectje zou kunnen worden. Zo had ik iets om handen tijdens deze hele coronacrisis.”\n\nNieuw televisiewerk\n\nNormaal gezien stond Van Espen dit jaar in vijf verschillende theaterproducties, maar die zijn allemaal uitgesteld naar latere data. Nieuw televisiewerk is momenteel ook niet in zicht. “Mensen vragen me vaak of er nog een nieuw seizoen van Tegen de sterren op komt. Zeg nooit nooit, maar het zal niet voor meteen zijn. We zijn intussen allemaal met andere projecten bezig. Zelf heb ik de afgelopen jaren enkele programmavoorstellen ingediend, maar die hebben voorlopig nog niet tot iets concreets geleid.”\n\nZijn slaap laat de acteur er niet voor. “Ach, de zenders laten me wel weten wanneer de tijd rijp is. Ik werk al tien jaar in de media en ik heb nog nooit zonder werk gezeten. En nu is er Keeping up with Qozmo. Momenteel staan er zeven afleveringen online, maar het einde is nog lang niet in zicht.” De teaser van de volgende aflevering is alvast veelbelovend. Daarin is Qozmo helemaal starstruck wanneer zijn grote idool Samson hem begroet met een hartelijke “Dag Mozqo!”\n\n‘Keeping up with Qozmo’, te bekijken via jani.be.",Van een hondenjob gesproken: Chris Van Espen geeft buldog van Jani Kazaltzis een stem in ‘Keeping up with Qozmo’
5f113076a772e9fecf97cf96,https://www.tijd.be/r/t/1/id/10239561,2020-07-17T03:05:03.000Z,"De gedeeltelijke verkoop van BICS, de internationale groothandelsdochter van Proximus, gaat zijn laatste fase in. De telecomgroep ging aanvankelijk geen aandelen verkopen, maar zal nu toch een deel van haar belang verzilveren. Dat zal de kas mee spijzen voor Proximus' investeringen in zijn glasvezelnetwerk.\n\nBICS is de afkorting van Belgacom International Carrier Services. Het bedrijf ontstond in 2005, toen Proximus en diens Zwitserse sectorgenoot Swisscom hun internationale groothandelsactiviteiten samenbrachten in een joint venture. In 2009 volgde een gelijkaardige operatie met het Zuid-Afrikaanse MTN.\n\nHet bedrijf is niet bekend bij het grote publiek, maar speelt een belangrijke rol achter de schermen van het internationale data- en telefoonverkeer. Het is wat in het telecomjargon een 'carrier's carrier' genoemd wordt. Dat is een telecomoperator die telefoon- en dataverkeer van sectorgenoten versast en zo garandeert dat dat verkeer wereldwijd goed verloopt. Een duizendtal operatoren van allerlei slag is klant van BICS. Het behoort daarmee in zijn segment tot de top drie in de wereld. Daarnaast verkoopt BICS ook softwareoplossingen aan aanbieders van internet- en digitale diensten via het in 2017 overgenomen TeleSign.\n\nTrio\n\nHet Brusselse bedrijf heeft drie aandeelhouders: Proximus (57,6%), Swisscom (22,4%) en het Zuid-Afrikaanse MTN Group (20%).\n\nMaar daar komt binnenkort verandering in. Eind vorig jaar lekte uit dat Swisscom en MTN van plan waren hun aandelen van de hand te doen. De coronacrisis veroorzaakte wat vertraging. Maar de deal zit nu in een finale fase. Deze week moesten geïnteresseerde partijen een bindend bod indienen bij Citi, de zakenbank die de deal begeleidt. Meerdere investeringsfondsen zouden rond het dossier cirkelen.\n\nBelangrijke nuance\n\nEr is evenwel één groot verschil met enkele maanden geleden. Tot nu toe was enkel geweten dat Swisscom en MTN hun aandelen wilden verkopen. Proximus zou zijn aandelen bijhouden. Daar kwam de jongste tijd verandering in: ook de Belgische telecomgroep is van plan een deel van haar belang te verkopen. Welk deel is niet bekend. Maar de overnemer zou alvast zicht hebben op een meerderheid in BICS. Op z'n minst 7,6 procent van de BICS-aandelen die in handen zijn van Proximus wordt dus verkocht.\n\nKerncijfers BICS Omzet: 1,3 miljard euro Brutobedrijfswinst (ebitda): 153 miljoen euro Aantal medewerkers: 788 Aandeelhouders: Proximus (57,6%), Swisscom (22,4%) en MTN (20%)\n\nTer illustratie: dealmakers gingen er eind vorig jaar van uit dat de aandelen van Swisscom en MTN samen tussen 320 en 450 miljoen euro waard waren. Tegen die waardering is het belang van Proximus in BICS tussen 435 en 610 miljoen waard en een belang van 7,6 procent - zij het hypothetisch - 58 à 81 miljoen.\n\nGuillaume Boutin, de CEO van Proximus, wou geen commentaar kwijt. Dat is ook logisch, want het telecombedrijf zit sinds begin deze week in een stille periode voor de publicatie van zijn halfjaarresultaten eind deze maand.\n\nGlasvezel\n\nBoutin kan het geld van een BICS-deal goed gebruiken. Proximus heeft een van de minst ontwikkelde glasvezelnetwerken van Europa en hij wil de heel kapitaalintensieve uitrol van het glasvezelnetwerk versnellen om technologisch weer aan de kop te komen.\n\nDat vereist tot 1,3 miljard euro per jaar. Om die investeringen te financieren laadde Boutin reeds 600 miljoen euro meer schulden op de balans en knipte de nieuwe Franse topman van de telecomgroep in het dividend. Dat ging van bruto 1,50 naar 1,20 euro per aandeel, het laagste niveau sinds Belgacom in 2004 naar de beurs trok.\n\nNetflix, Tinder & co.\n\nBICS was vorig jaar goed voor een omzet van 1,3 miljard euro (-3,4%) en een brutobedrijfswinst (ebitda) van 153 miljoen (-0,5%). Dat komt overeen met zowat een kwart van de groepsomzet van Proximus en 8 procent van de ebitda van de groep. De omzet uit niet-spraakgebonden activiteiten klom fors, maar die groei werd ruimschoots tenietgedaan door de aanhoudende daling van de inkomsten uit de traditionele spraakdiensten.\n\nVia het in 2017 ingelijfde TeleSign is BICS leverancier van internetspelers als Facebook, Google, Twitter, Netflix en Tinder.\n\nOm de dalende omzet uit de traditionele spraakdiensten te compenseren kocht BICS in 2017 het Amerikaanse TeleSign. Dat was de eerste en enige grote overname van voormalig CEO Dominique Leroy. Proximus kreeg er dankzij de overname enkele honderden klanten bij en werd tegelijk minder afhankelijk van de volatiele bewegingen bij het versassen van belminuten en dataverkeer, zijn kernmetier.\n\nTeleSign verkoopt softwareoplossingen aan aanbieders van internet- en digitale diensten, waardoor die makkelijker kunnen communiceren met hun gebruikers en hun klantenbestanden beter kunnen beheren. Het gaat onder meer om authenticatie- en beveiligingsdiensten. Via de overname werd BICS en dus Proximus een leverancier van grote internetspelers zoals Facebook, Google, Twitter, YouTube, Skype, Evernote, Tinder, Netflix en AOL.",Proximus dicht bij miljoenendeal rond BICS
5f1168b53bcb43dd250ebf99,https://vrtnws.be/p.e0pybBj16,2020-07-17T06:01:27.000Z,"1 augustus, dat is natuurlijk nog twee weken ver. ""Zo'n systeem zet je niet in een vingerknip op poten"", zegt Moonens. Maar hij zegt wel dat bij lokale uitbraken de gezondheidsinspecteurs van het agentschap desgewenst wel al de nodige data van hun bron- en clusteronderzoek kunnen delen met de burgemeester.",In welke wijken flakkert het virus op? Vlaamse overheid kan burgemeesters nu toch meer data doorspelen
5f11a0f5714a3783d6f1a51e,https://vrtnws.be/p.Gam05bmqJ,2020-07-17T11:25:38.000Z,"""Ik raad aan om onderzoeksprojecten op te starten en hiervoor wetgevende initiatieven te nemen. Dit zal zeker invloed hebben op een tweede golf, en niet alleen werken tegen het coronavirus, maar ook tegen bijvoorbeeld griep.""\n\nCatry hield eveneens een pleidooi voor automatisering van datastromen, zodat alle data uit ziekenhuizen en woonzorgcentra meteen kan doorstromen naar Sciensano, zonder dat het zorgpersoneel er zich over hoeft te bekommeren. De professor vindt ook dat er gekeken moet worden of de overheid de data van techgiganten als Google en Apple kan opeisen.\n\n\n\nIn zijn uiteenzetting kwam Catry voorts terug op de beslissing om vanaf midden maart geen bezoek meer toe te laten in de woonzorgcentra. ""De snelheid waarmee dat gebeurde was goed, maar de krachtdadigheid was uiteindelijk niet wat we ervan verwachtten"", zei hij.\n\nIn diezelfde context zei Catry dat het bij een tweede golf moet overwogen worden om mantelzorgers toe te laten om het zorgpersoneel bij te staan. Uit een grafiek die Catry toonde bleek dat het aantal besmettingen bij het personeel piekte voor het aantal besmettingen bij bewoners, wat erop wijst dat besmettingen op die manier binnen kwamen.\n\n","Professor Van Damme waarschuwt: ""Verliezen op dit moment gigantisch veel tijd, virus verspreidt zich snel en efficiënt"""
5f11a0f984c67fee56efde43,https://www.hln.be/nieuws/binnenland/kritiek-op-slabakkende-contacttracing-zwelt-aan~a388cae6/,2020-07-17T10:00:00.000Z,"gezondheid, politiek, Agentschap, Antwerpen, Audit Vlaanderen, Bart De Wever, CD&V, Carl Decaluwé, Cathy Berx, Commissie Welzijn, De Morgen, De Standaard, Emmanuel André, Erika Vlieghe, Financiën, Frank Robben, GDPR, GEES, Herstappe, IT, KU Leuven, Kruispuntdatabank, Marc Van Ranst, Netflix, Niel Hens, Pierre Van Damme, Rekenhof, Sciensano, Terzake, Testing & Tracing, UAntwerpen, UHasselt, VA, Vlaams Agentschap Zorg en Gezondheid, Vlaams Parlement, Vlaanderen, West-, Wouter Arrazola de Oñate, Wouter Beke, Zuid-West-Vlaanderen, sp.a",Kritiek op slabakkende contacttracing zwelt aan 
5f11a0f9e329714e71fdfd34,https://www.tijd.be/r/t/1/id/10239707,2020-07-17T11:13:51.000Z,"Na de coronaschok moet de arbeidsmarkt in ons land anders, zegt de Hoge Raad voor de Werkgelegenheid: met flexibeler lonen en arbeidsregels en meer opleiding. Maar niet noodzakelijk met een algemene lastenverlaging op arbeid.\n\nDe manier waarop veel bedrijven reageerden op de coronacrisis biedt ook oplossingen om na de noodtoestand van de pandemie beter te werken. Dat zei Steven Vanackere, directeur bij de Nationale Bank, vrijdag bij de voorstelling van het recentste rapport van de Hoge Raad van de Werkgelegenheid. In die raad, waar Vanackere vicevoorzitter is, zitten experts die de federale regering adviseren.\n\nVanackere merkte op dat de coronacrisis zware schade veroorzaakte op de arbeidsmarkt, maar ook goede effecten heeft gehad. Een op de drie werknemers werkt nu minstens gedeeltelijk van thuis uit, wat de arbeidsorganisatie flexibeler maakt. Het zou jammer zijn die lessen niet te blijven gebruiken, zei hij.\n\nTelewerk is niet het enige voorbeeld. De coronacrisis leerde bedrijven ook soepeler omgaan met arbeidstijden, spoorde ze vaker aan werknemers te delen met andere organisaties en leerde ze de reflex af dat een werknemer altijd ter plekke moet zijn om de controle makkelijker te maken. Ook moeten bedrijven vaker inzetten op de zij-instroom, waarbij ze ervaren werknemers uit andere sectoren aanwerven. De overheid moet daarbij het voortouw nemen, zei hij, en de hindernis van verloren anciënniteitsjaren proberen weg te nemen.\n\nLonen soepeler\n\nVanackere riep ook op andere punten op tot meer flexibiliteit. De manier waarop in België de groei van de lonen wordt bepaald - met als startschot een afspraak tussen vakbonden en werkgevers over de ruimte voor opslag voor alle werknemers - is te rigide, zegt hij. Ondernemingen die door de coronacrisis hun omzet zien kelderen, zullen ruimte nodig hebben om van die afspraak af te wijken en de lonen minder snel te laten stijgen.\n\nTegelijk zijn lagere loonkosten niet op alles het antwoord. De experts vinden dat het beter is te investeren in begeleiding en opleiding van werklozen dan dat geld te gebruiken voor een algemene lastenverlaging op arbeid. Donderdag gaven arbeidsmarktexperts in het Vlaams Parlement een gelijkaardige boodschap aan de Vlaamse regering.\n\nWerkloosheidsuitkeringen bevriezen\n\nVoorts vindt de Hoge Raad voor de Werkgelegenheid het verstandig de hoogte van de werkloosheidsuitkeringen nog even te bevriezen. Normaal dalen die naarmate iemand langer werkloos is, maar omdat de coronacrisis een opleiding volgen en solliciteren complexer maakt, is dat nu geen goed idee.\n\nDe data toonden nog eens hoe hard de coronaschok erin heeft gehakt. Half juli zijn er nog altijd 600.000 aanvragen voor tijdelijke werkloosheid, de helft minder dan de piek van april. De pandemie treft zes keer meer jobs dan de financiële crisis in 2008 deed.\n\nRaadsel van de Brusselse werkloosheid\n\nOpnieuw blijkt hoe ongelijk die schok aankomt. Wie niet kan telewerken, verloor veel sneller zijn job. Meer dan gemiddeld ging het om laaggeschoolden, jongeren en mannen. In meer dan drie op de vier gevallen ging het om mensen die minder dan 3.000 euro bruto per maand verdienen en financieel kwetsbaar zijn.",'België heeft nieuw werkgelegenheidspact nodig'
5f11a0f91fb31650ad7c099a,https://www.tijd.be/r/t/1/id/10239715,2020-07-17T12:51:37.000Z,"KBC Securities trekt het koersdoel van Sofina fors op om het in lijn te brengen met de gestegen aandelenkoers. In een uitgebreid rapport verlekkert het beurshuis zich op de parels van de holding, zoals de Indiase leerapp Byju.\n\nIn afwachting van de nieuwsbrief met kerncijfers die Sofina op 22 juli publiceert, loerde KBC Securities-analist Michiel Declercq onder de motorkap van de discrete spilholding van de familie Boël. Dat leverde een goed gevoel op, in die mate dat het beurshuis zijn koersdoel voor Sofina opkrikt van 190 naar 240 euro per aandeel. Daarmee maakt het een inhaalbeweging op de indrukwekkende rally die Sofina sinds maart neerzette. Het advies blijft houden.\n\nSofina is zijn prijskaartje zeker waard, zegt Declercq, op basis van zijn interessante positionering in landen en sectoren en op basis van zijn pijplijn met niet-genoteerde groeibedrijven. Wat die positionering betreft wijst de analist erop dat Sofina nog slechts voor de helft leunt op Europa. Zijn blootstelling aan de VS en China, waar de beurzen er een goed halfjaar hebben opzitten, doen het beste vermoeden.\n\nIndia\n\nOok de groeimarkt India is prominent aanwezig in Sofina’s portefeuille, niet in het minst via de leerapp Byju. Dat Indiase digitaal leerplatform verwierf sinds zijn laatste financieringsronde de status van ‘decacorn’, een niet-genoteerde start-up met een waarde van minstens 10 miljard dollar. Met een waarde van 10,5 miljard dollar is Byju vertwintigvoudigd in minder dan vijf jaar.\n\nNa het verzilveren van een deel van Sofina's participatie om de investering terug te verdienen, schat Declercq dat de holding nog een belang van 7 procent in Byju heeft, goed voor 650 miljard euro. Dankzij de lockdown in India verwierf Byju in amper twee maanden 13,5 miljoen nieuwe gebruikers die vanop afstand onderwijs volgen. De meerderheid van hen werd ook betalende gebruiker.\n\nParels\n\nDeclercq verwacht dat de portefeuille groeibedrijven nog aan belang zal winnen voor Sofina, dat eerder fors cashte op het Indiase e-commerceplatform Flipkart. Sofina mikt op winnaars in de gezondheidszorg, het onderwijs, digitalisering en consumptie. Declercq ziet alvast een pijplijn met ‘veel verborgen parels’, waaronder het Indiase Lenskart (ooglenzen) en PineLabs (betaaltechnologie), het Chinese Missfresh (e-commerce) en Zhangmen (leerapp), en het Amerikaanse Postmates (maaltijdkoerier), Thoughtspot (big data) en 1STDIBS (e-commerce voor luxe).",'Sofina heeft veel verborgen parels in de pijplijn'
5f11a0fe490cc49226d88778,https://www.tijd.be/r/t/1/id/10239695,2020-07-17T09:01:10.000Z,"Op het officiële account van de Amerikaanse president Donald Trump plaatste Twitter op 26 mei 2020 voor het eerst een link naar een factcheck bij zijn tweets.\n\nDe vrijheid van meningsuiting aan banden leggen is niet het antwoord op polarisering.\n\nEr was een tijd dat het medialandschap in België werd gedomineerd door de overheid of levensbeschouwelijke zuilen. Je had een Vlaams-katholieke krant, een voor de christelijke werknemersbeweging, een voor de socialisten, eentje voor de liberalen en een staatszender voor de overheid. Geen opiniestuk of editoriaal passeerde zonder de zegen van partijvoorzitters. Journalisten die te vaak tegen schenen schopten werden afgedreigd, kregen geen interviews meer of er werd aangedrongen op hun ontslag. Die tijd is gelukkig voorbij. Het volk krijgt niet langer het nieuws dat het voorgekauwd wordt, het volk maakt zelf het nieuws.\n\nSchermvullende weergave ©Ian Segal\n\nZo is de kans onbestaande dat de dood van een arrestant in het verre Minneapolis vroeger wereldwijd zoveel ophef had veroorzaakt. Zonder sociale media was de dood van George Floyd allicht een zoveelste spijtige statistiek geweest. Van de Black Lives Matter-beweging tot de discussie over de standbeelden van Leopold II, ze waren er niet geweest zonder sociale media.\n\nVandaag belanden mensen op de digitale brandstapel, verliezen hun job of worden met de dood bedreigd.\n\nMedia kunnen dus wel degelijk tot verandering leiden. Vooral de sociale media zijn de snelste weg naar invloed, dat weet elke politicus, politieke partij, activist of beweging. Overdrijving en polarisering zijn daarbij een manier om snel medestanders te krijgen. Een tweet over een mishandeling in een uitgaansbuurt verspreidt zich als een lopend vuurtje. Een bericht over mensen die elkaar helpen of de wereld beter proberen te maken, scoort veel minder.\n\nGoed gevoel\n\nExtreme meningen lokken niet alleen aandacht. Wie ze heeft, krijgt ook een goed gevoel over zichzelf. Alle anderen zijn fout, zij moeten veranderen en dan komt alles in orde. Zo wordt ook steeds meer opgeroepen om afwijkende meningen te onderdrukken. Wie blank is, heeft volgens sommigen geen recht van spreken in het racisme- of kolonialismedebat. Wie man is, moet zwijgen over abortus. Wie migrant is, heeft niks te zeggen over de Vlaamse identiteit. Wie kwetsende meningen verkondigt, beledigt of scheldt, moet de mond gesnoerd of bestraft worden. Aan universiteiten in de VS zijn al professoren ontslagen voor uitspraken die ‘kwetsend’ waren voor sommige studenten. Als dat de norm wordt, moeten we voortaan allemaal onze mond houden.\n\nOok de socialemediabedrijven worstelen met hun rol in het maatschappelijk debat. Twitter plaatste onlangs een factcheck bij tweets van president Trump. Die staat niet bekend voor zijn hoge waarheidsgehalte, maar tussen alle hele en halve leugens was de tweet in kwestie niet de ergste. Als we factchecks plaatsen bij alle uitspraken van politici zouden we weleens verrast kunnen zijn. Wie bepaalt wat waarheid is en wat niet? Zelfs binnen een harde wetenschap als geneeskunde zijn factchecks niet vanzelfsprekend. Kijk maar naar alle nieuws, feiten en berichtgeving over mondmaskers de afgelopen maanden.\n\nWie blank is, heeft volgens sommigen geen recht van spreken in het racisme- of kolonialismedebat. Wie man is, moet zwijgen over abortus. Wie migrant is, heeft niks te zeggen over de Vlaamse identiteit.\n\nEen dictatuur als China lacht zich een breuk bij de factchecks van Twitter. Als we hen zouden laten doen, is de volgende stap allicht dat we tweets niet langer verspreiden wanneer ze de factcheck niet doorstaan. Eerst omdat ze onwaar zijn. Vervolgens omdat ze niet helemaal waar zijn. Dan omdat ze kwetsend zijn voor sommige groepen. Ten slotte omdat ze de overheid, het beleid of politici bekritiseren.\n\nWinnie The Pooh\n\nDan belanden we exact waar we hier nauwelijks vijftig jaar geleden waren en waar China vandaag zit. Het land waar Winnie The Pooh verboden is omdat sommige mensen gelijkenissen zien tussen Winnie en president Xi. Nog iemand die zich beledigd voelde. De president voor alle duidelijkheid, niet het beertje. Zo heeft ook de Chinese datastofzuiger TikTok aangekondigd zich terug te trekken uit Hongkong. De app werd namelijk gebruikt om met de rest van de wereld boodschappen te delen, inclusief boodschappen die niet vriendelijk waren voor China. Zoveel vrijheid en transparantie kan China niet aan.\n\nDe vrijheid van meningsuiting is een verwezenlijking waar we eeuwen voor gestreden hebben. Ooit belandden mensen op de brandstapel omdat ze een afwijkende mening hadden. Vandaag belanden mensen op de digitale brandstapel, verliezen hun job of worden met de dood bedreigd.",Red de vrije meningsuiting
5f11d9340b8e68f773338e34,https://www.tijd.be/r/t/1/id/10239779,2020-07-17T16:39:41.000Z,"Een contacttracer aan het werk in Diegem, in een van de zes callcenters in Vlaanderen die zijn ingericht om aan contactopsporing te doen.\n\nDe callcentermedewerkers verdedigen zich tegen de zware kritiek op de contactopsporing. 'We voeren de opdracht uit zoals voorzien.'\n\nOp een op posters met covidrichtlijnen na kale kantoorvloer in Diegem, onder de opstijgende vliegtuigen van Zaventem, ligt een van de frontlinies in de strijd tegen de opkomende tweede coronagolf. Een vijftigtal medewerkers, van elkaar gescheiden door plastic panelen, belt er via pc en headset besmette mensen op om hun contacten in kaart te brengen. Nu de epidemiecijfers weer de slechte kant opgaan, voel je dat het drukker wordt, zegt Bert Vanmanshoven van IPG, een van de callcenterbedrijven uit het consortium dat contactonderzoek uitvoert voor de Vlaamse overheid.\n\nOp die contactopsporing komt bakken kritiek. Experten trekken al een hele week aan de alarmbel. Terwijl we het systeem hard nodig hebben als dam tegen het opflakkerende coronavirus, loopt het compleet mank, luidt het. Data stromen te traag en onvolledig door vanuit huisartsen. Het contactonderzoek gaat niet ver genoeg omdat privacyregels de tracers ervan weerhouden door te vragen naar waar mensen precies geweest zijn. En brononderzoek naar de oorsprong van een besmettingshaard is losgekoppeld. Een gemiddeld gesprek vanuit het callcenter duurt opvallend kort, zo’n 15 à 20 minuten.\n\nBinnen 24 uur nadat we gegevens krijgen, bellen we 99 procent van de indexpatiënten op. Op wat er voordien gebeurt of op het IT-systeem hebben geen vat. Bert Vanmanshoven Commercieel directeur IPG\n\n‘We voeren de opdracht uit zoals de overheid die heeft uitgeschreven’, verdedigt Vanmanshoven zich. ‘We zijn de laatste schakel in de keten die begint met een vastgestelde besmetting. Binnen 24 uur nadat we gegevens krijgen, bellen we 99 procent van de indexpatiënten op. Op wat er voordien gebeurt of op het IT-systeem hebben we geen vat.’ De commercieel directeur voert het woord omdat de telefonisten, net als de inhoud van de gesprekken, onder heel strikte geheimhouding vallen.\n\n‘Hier werken geen mensen die in normale tijden wasmachines verkopen. Ze zijn getraind om empathische gesprekken over gevoelige thema’s te voeren. We werden ook ingeschakeld na de aanslagen in Brussel en we krijgen oproepen van mensen die vastzitten in een lift. Ja, ze volgen scripts zodat we geen stappen overslaan, maar het zijn geen robots.'",'Contacttracers zijn geen robots'
5f11d9340b8e68f773338e35,https://www.tijd.be/r/t/1/id/10239778,2020-07-17T16:38:06.000Z,"Al een jaar kan Brantano-moeder FNG geen verklaring geven voor schimmige deals in het Verre Oosten.\n\nHet modebedrijf FNG zet forensische onderzoekers in om te achterhalen hoe de financiële put in elkaar zit die de oprichters hebben achtergelaten. 'Je zou ervan verbaasd zijn hoe eenvoudig fraudeurs te werk gaan.'\n\nOp 11 juni dropte de nieuwe directie van het modebedrijf FNG - bekend van Brantano en CKS - een bommetje. Het bedrijf kondigde niet alleen een monsterverlies van bijna 300 miljoen euro aan, maar ook dat het waarschijnlijk geen cent zal zien van 94 miljoen euro aan verwachte inkomsten.\n\nDie zouden komen van enkele Aziatische, Luxemburgse en Zwitserse bedrijven waarmee de vorige directie van toenmalig CEO Dieter Penninckx deals sloot. Maar er zijn geen of onduidelijke contracten van terug te vinden. Sommige deals en vehikels hielden economisch gezien zelfs geen steek, zegt de nieuwe directie. De vraag rijst wat er gebeurd is, en of het legaal was.\n\nEr zijn nog altijd managers die zo dom zijn geld van het bedrijf op hun eigen rekening over te schrijven. Frederik Verhasselt Forensich speurder EY\n\nHet gerecht opende alvast een onderzoek naar de oprichters Dieter Penninckx, Manu Bracke en Anja Maes. Penninckx zei twee weken geleden dat hij legaal gehandeld heeft.\n\nToch slaagt het bedrijf er al bijna een jaar niet in opheldering te geven. Sinds enkele dagen zet FNG opnieuw externe onderzoekers in om na te gaan hoe de constructies in elkaar zitten.\n\nHet zijn geen politieagenten, maar de onderzoekers voeren wel een echt forensisch onderzoek uit om de schier onmogelijke taak succesvol uit te voeren. 'Met de hulp van technologie speuren mensen naar alle relevante info die ze maar kunnen vinden over een bedrijf en zijn financiële transacties', zegt Frederik Verhasselt, het hoofd van de divisie forensic audit van de consultant EY. Hij en zijn 12 mensen zijn niet betrokken bij het FNG-onderzoek. Wie het onderzoek bij FNG dan wel uitvoert, wil het modebedrijf niet kwijt. Meestal worden grote consultants ingezet als EY, Deloitte of PwC.\n\nPc's onderzoeken\n\nAls de speurders aan dergelijke onderzoeken beginnen, verzamelen ze eerst een hele hoop data over de zaak. 'We interviewen de betrokken personen', legt Verhasselt uit. 'We doen ook een beroep op publieke bronnen en dataverzamelingen, zoals de Nationale Bank van België of Graydon. Daarnaast laten we algoritmes los op de IT-systemen van het bedrijf. Ook in de e-mails en de pc's van de werknemers speuren we naar verdachte elementen.'\n\nMeestal volstaat de toestemming van de werkgever om de werk-pc of -mails van een werknemer te doorzoeken. Frederik Verhasselt Forensisch speurder EY\n\nDe onderzoekers houden zich aan de privacyregels wanneer ze mails en computers doorzoeken, zegt Verhasselt. 'Vaak gebruiken mensen hun bedrijfscomputer en professionele e-mailadres om fraude te plegen. Meestal volstaat de toestemming van de werkgever om bedrijfsmails te lezen. In sommige gevallen moeten we de toestemming vragen aan de werknemers.'\n\nMeestal gaan die daarop in, want niet meewerken is des te verdachter. 'Ook de interviews gebeuren op vrijwillige basis. Mensen mogen ook hun advocaat meenemen en hun verklaring later aanpassen.'\n\nKluwen van data\n\nHet resultaat is een kluwen van duizenden gigabytes aan data. 'Daarin gaan we gericht zoeken naar verdachte geldstromen. Vaak richten fraudeurs vennootschappen op die ze als tussenschakel gebruiken om het geld uiteindelijk op hun persoonlijke rekening te krijgen. Daarom gaan de speurders in de bedrijfsdata op zoek naar verdachte vennootschappen waarmee het bedrijf zaken doet.'\n\n94 miljoen Verloren inkomsten FNG heeft 94 miljoen euro tegoed van bedrijven waarmee het op schimmige wijze zaken deed. Het geld zal er mogelijk nooit komen.\n\n'Vennootschappen zijn verdacht als ze bijvoorbeeld gevestigd zijn op het adres van een werknemer van het onderzochte bedrijf. Ook leveranciers van wie het niet duidelijk is welke diensten of goederen ze leveren zijn verdacht. Zeker als het om jonge bedrijven gaat die hun omzet snel zien stijgen.'\n\nGesneden brood\n\nVaak pleegt een bedrijf fraude buiten de landsgrenzen. Dat verklaart waarom vooral de grote internationale consultants dit soort zaken onderzoeken. 'Wij kunnen met de hulp van onze buitenlandse kantoren binnen 24 uur een wereldwijd centraal aangestuurd fraudeonderzoek op poten zetten', zegt Verhasselt.\n\nDat klinkt relatief simpel. Maar ontspringen mensen met slechte bedoelingen de dans niet? Bijvoorbeeld door in codetaal te communiceren, zoals dopingzondaars in het wielrennen, die het in het verleden onderling hadden over 'wespen' en 'gesneden brood' als ze het over doping hadden.",Forensisch onderzoek naar schimmige deals FNG
5f1211782b22371bf1b9f7cd,https://www.tijd.be/r/t/1/id/10239852,2020-07-17T20:25:01.000Z,"Voor het eerst is er opnieuw ongerustheid over een sprong in het aantal nieuwe coronagevallen. De hotspot is de stad Antwerpen, met bijna een op de vijf van alle nieuwe besmettingen.\n\nDe stad Antwerpen opent opnieuw de triageposten om mogelijk besmette coronapatiënten te onderzoeken en al dan niet naar een ziekenhuis door te verwijzen. Met het voorspelde mooie terrasjesweer geeft burgemeester Bart De Wever (N-VA) zijn politie ook de opdracht te controleren of de horeca en haar klanten zich aan de coronamaatregelen houden.\n\nDe Wever is er niet gerust in nu Antwerpen - de stad, maar ook de randgemeenten - eruit schiet als nieuwe virushotspot. Daarvoor baseert De Tijd zich op de officiële data van het kenniscentrum Sciensanso dat de overheid bijstaat in de gezondheidscrisis. De laatst beschikbare, betrouwbare dagcijfers gaan wel terug tot zaterdag 11 juli, omdat Sciensano recentere cijfers nog niet meeneemt wegens te grote schommelingen in de rapportering.\n\nBorgerhout en Deurne\n\nOp 11 juli kwam 18 procent van de nieuwe besmettingen - 60 in totaal - uit Antwerpen. Gent is met de helft van het Antwerpse inwonertal goed voor 7 procent. Het Antwerpse aandeel in de nieuwe besmettingen stijgt ook. Het is moeilijk in te schatten wie waar precies besmet is, een euvel waar de lokale en provinciebesturen de voorbije dagen flink over klaagden. De Antwerpse provinciegouverneur Cathy Berx (CD&V) meldt op basis van info van lokale huisartsen een stevige toename in de districten Borgerhout en Deurne.\n\nNa Antwerpen en Gent is het beeld verspreid en zakken de percentages snel. De rest van de top 5 bestaat uit Houthalen-Helchteren, Heusden-Zolder en Grimbergen (elk goed voor maximaal 2,5 procent van de gevallen).\n\nAntwerpen was de eerste grote rode vlek. Maar intussen lichten ook elders steeds meer vlekjes op. In Vlaanderen is er opnieuw Limburg, de coronahotspot in maart. Het virus smeult ook in Zuid-West-Vlaanderen, met uitlopers tot in het Waalse Moeskroen. Brecht Devleesschauwer Epidemioloog Sciensano\n\nAntwerpen is niet de enige brandhaard. 'Het was de eerste grote rode vlek. Maar intussen lichten ook elders steeds meer vlekjes op', zegt de epidemioloog Brecht Devleesschauwer, de statisticus van Sciensano. 'In Vlaanderen is er opnieuw Limburg, de coronahotspot van de golf in maart. Het virus smeult ook in Zuid-West-Vlaanderen, met uitlopers tot in het Waalse Moeskroen.'\n\nBlast from the past\n\nTussen 7 en 13 juli waren er gemiddeld weer 115 besmettingen per dag. Het is de negende dag op rij dat het zevendaagse gemiddelde stijgt en het gaat vrij snel omhoog. Een interessante vergelijking: bij de start van de lockdown op 18 maart bedroeg het daggemiddelde van de nieuwe besmettingen (berekend op basis van de zeven dagen ervoor) 167. Nu is dat 115. De stijging van toen (31%) ligt volledig in lijn met die van nu (32%). In die zin tonen de cijfers een 'blast from the past'.\n\nExperts als Marc Van Ranst en Pierre Van Damme stellen al dat de tweede golf begonnen is, zeker nu op heel wat plaatsen in Europa sprake is van uitbraken. 'Ik vind niet dat we moeten overdramatiseren', reageert de Belgische anticoronatsaar Steven Van Gucht. 'Toen we op 4 mei begonnen zijn met de afbouw van de coronamaatregelen, zaten we nog aan 430 nieuwe positieve gevallen per dag. Dat plaatst het ook wel wat in perspectief.'\n\nToen we op 4 mei begonnen zijn met de afbouw van de coronamaatregelen, zaten we nog aan 430 nieuwe positieve gevallen per dag. Dat plaatst het ook wel wat in perspectief. Steven Van Gucht Viroloog Sciensano\n\nEen belangrijke nuance is dat de situatie in de ziekenhuizen meer dan onder controle is. Bij de start van de lockdown op 18 maart lagen 496 mensen in het ziekenhuis en 130 op intensieve zorg. Op donderdag 16 juli lagen 147 mensen in het ziekenhuis, van wie nog slechts 28 op intensieve. Die cijfers dalen nog dagelijks. De reden is dat de nieuwe besmettingsgolf zich vooral voordoet onder jongere mensen, het actieve deel van de bevolking tussen 20 en 50. 'We hebben vrij goed in kaart gebracht dat de nieuwe besmettingen vooral gebeuren op (familie)feestjes, in bistro's en tijdens reizen', stelt Van Gucht.\n\nHet patroon is bekend. Jongere mensen worden minder snel erg ziek en belanden dus minder massaal in het ziekenhuis, maar de ellende begint als jongere mensen - van wie velen ook geen symptomen vertonen - ouderen beginnen te besmetten. Dat gebeurde ook in maart, toen teruggekeerde skiërs het virus begonnen te verspreiden. Dat eindigde met een ravage in de woon-zorgcentra.\n\nPolitiek spoedoverleg over minicoronapiek Premier Sophie Wilmès (MR) roept zondag het Overlegcomité tussen de verschillende regeringen van ons land bijeen over de stijging van het aantal dagelijkse nieuwe coronagevallen. Afhankelijk van de conclusies van die vergadering zal de Nationale Veiligheidsraad mogelijk vroeger bijeenkomen. Dat overleg tussen de federale topministers, regionale ministers-presidenten en experts die de regering bijstaan in de gezondheidscrisis was voorzien voor volgende donderdag. Maar Vlaams minister-president Jan Jambon (N-VA) had Wilmès opgeroepen vervroegd bijeen te komen. De stijging van het aantal nieuwe besmettingen baart Jambon grote zorgen. 'Laten we hier verstandig en doortastend mee omgaan, maar niet in paniek slaan', zei de minister-president. 'We hebben lessen getrokken uit de voorbije maanden. We zijn ervan overtuigd dat we vandaag beter gewapend zijn om deze pandemie te beheersen.'\n\nKering ingezet\n\nOnrustwekkend is dat ook hier de kering lijkt ingezet. Het aantal ziekenhuisopnames daalt niet langer en blijft hangen op tien per dag. De volgende stap is mogelijk een stijging, zoals ook het aantal besmettingen sinds mei maandenlang uitbodemde op 80 à 85 per dag en nu weer begint te stijgen.\n\nVan Gucht: 'Het is te vroeg om van een tweede golf te spreken. Het is veel meer een systeemtest. We kunnen dit echt wel onder controle krijgen en op het virus gaan zitten. Er zijn genoeg landen - Duitsland, Nederland en Spanje - die lokale brandhaarden hebben bedwongen. Maar dan moeten we nu schakelen. Lukt het indammen niet en blijft het stijgen, dan moeten we ons echt zorgen beginnen te maken.'\n\n'Cruciaal wordt uit te vissen wie besmet is en waar dat is gebeurd. Er is wel degelijk diepgaand brononderzoek door zorginspecteurs op het terrein. Ik wil de kritiek daarop van de voorbije dagen enigszins nuanceren. Al valt evenmin te ontkennen dat ze niet met veel zijn. Decennia van besparingen op preventieve gezondheidszorg wis je niet uit door er nu een paar miljoen bij te stoppen.'\n\nGouverneur Berx maakt gewag van een microchirurgische zoektocht naar coronaclusters - het virus houdt ervan via één persoon een massa nieuwe mensen te besmetten - onder meer in de Marokkaanse gemeenschap.\n\n'Dat het razend snel kan gaan, is een van de grote lessen van de voorbije epidemie', stelt Devleesschauwer. 'Er is een heel kleine window of opportunity tussen het moment waarop je smeulende gensters nog kan uitdoven en het moment dat de bosbrand vertrokken is. Evengoed is dat momentum nu al verkeken.'\n\nDe voorbije pandemie leert dat er een heel kleine window of opportunity is tussen het moment waarop je smeulende gensters nog kan uitdoven en het moment dat de bosbrand vertrokken is. Evengoed is dat momentum nu al verkeken. Brecht Devleesschauwer Epidemioloog Sciensano\n\nTerugkerende skiërs waren in de krokusvakantie de brandversneller. 'Het ging nadien van 0 naar 1.000 gevallen in minder dan twee weken.' Dat het virus opflakkert aan de vooravond van het drukste vakantieweekend van de zomer, hoeft voor Van Gucht nog geen drama te zijn. 'Zolang iedereen zich aan de bekende regels houdt, weten we dat het virus in principe onder controle blijft.'\n\nWoon-zorgcentra\n\n'Een andere grote les is dat het virus tijdens de voorbije epidemie vooral huishield in de woon-zorgcentra. Twee derde van de 10.000 sterfgevallen waren rusthuisbewoners', zegt Devleesschauwer. 'Daarom is het goed nieuws dat de Vlaamse taskforce nu al is bijeengeroepen. We moeten het virus buitenhouden, zonder dat we de inwoners deze keer op hun kamer opsluiten.'\n\nTot die conclusie komen ook de Gentse onderzoekers Ingmar Nopens en Tijs Alleman in een nieuwe paper. Zij besluiten op basis van een analyse van de eerste golf dat het aantal nieuwe hospitalisaties in te dijken valt door jongere en oudere generaties zoveel mogelijk uit elkaar te houden. De 60-plussers waren goed voor twee derde van alle hospitalisaties. 'Jongeren gaan bij een eventuele tweede golf best niet op bezoek bij hun ouders en grootouders.'",Moneytime om tweede golf te vermijden
5f1211782b22371bf1b9f7d3,https://www.tijd.be/r/t/1/id/10239809,2020-07-17T18:19:36.000Z,"Door als eerste Amerikaanse staat een lockdown af te kondigen had Californië tot voor kort de coronapandemie onder controle. Vandaag staat het in het rijtje van staten waar het de verkeerde kant opgaat. Wat is er fout gelopen?\n\nTwee maanden geleden was Californië een voorbeeldverhaal van hoe de coronapandemie succesvol aan banden gelegd werd. In april besloot het zelfs 500 beademingsapparaten uit te lenen aan andere staten, omdat ze niet nodig waren.\n\nHoe anders is de situatie vandaag, ook al is Californië nog niet zo zwaar getroffen als sommige andere staten. In Arizona was volgens data van de Johns Hopkins-universiteit vorige week 26,5 procent van de afgenomen tests positief, in Californië 7,7 procent.\n\n80% getroffen Voor 80 procent van de inwoners van Californië zijn de regels weer even streng als midden maart.\n\nMaar de situatie is voor gouverneur Gavin Newsom ernstig genoeg om afgelopen maandag alle bars, musea, bioscopen en restaurants zonder terras weer te sluiten. In tientallen county’s moeten ook kappers, nagelsalons en sportscholen weer de deuren sluiten. Voor 80 procent van de inwoners zijn de regels weer even streng als midden maart, toen de staat voor het eerst in lockdown ging.\n\nRegionale verschillen\n\nWat dat voor Californiërs betekent, verschilt sterk per regio. In de Bay Area, het grootstedelijk gebied rond San Francisco, verandert er weinig. Alle ondernemingen die in de hele staat weer dicht moeten, waren er toch nog niet open. De regio pakte de heropening veel voorzichtiger aan dan andere gebieden, zoals Los Angeles.\n\n‘De restaurants en bars zijn hier veel te snel weer opengegaan’, zegt Arjen Bosma, een Nederlander die er voor de bloemengroothandel Mellano&Company werkt. ‘En de plicht om mondmaskers te dragen kwam veel te laat. Bovendien wordt ze niet goed afgedwongen.’ Los Angeles is nog altijd de grootste brandhaard in de staat.\n\nDe restaurants en bars zijn hier veel te snel weer opengegaan Arjen Bosma Nederlander in Californië\n\nNewsom verplichtte Californiërs op 18 juni een mondmasker te dragen als ze zich buitenshuis begeven. Rond die tijd begon het aantal ziekenhuisopnames in Californië als gevolg van Covid-19 weer toe te nemen, blijkt uit een analyse van de LA Times. Dat komt volgens de krant omdat de staat vanaf eind mei onder druk van county’s die niet hard getroffen waren weer snel openging.\n\nRestaurants, bars en sportscholen mochten de deuren openen als ze maatregelen troffen die bezoekers hielpen afstand te houden. Maar uit steekproeven bleek al snel dat bijna de helft van de restaurants die maatregelen niet handhaafde.\n\nOp een gegeven moment zag je mensen losser worden in het volgen van de regels en stappen zetten die nog niet mochten. Pim Tuyls Vlaamse CEO Intrinsic-ID\n\nPim Tuyls, de Vlaamse CEO van het softwarebedrijf Intrinsic-ID in Silicon Valley, ziet nog een andere reden voor de opflakkering van het virus in Californië. ‘Elk land, elke regio heeft zo zijn eigen cultuur en structuur die bijdraagt aan het al dan niet indammen van het virus. In Californië heerst een redelijk vrije cultuur. Op een gegeven moment zag je toch dat mensen losser werden in het volgen van de regels en stappen zetten die nog niet mochten. Zoals met z’n allen naar het strand gaan.’\n\nMondmaskers\n\nHet gebruik van mondmaskers is in het hele land een politieke kwestie geworden. Ook in Californië is het een controversieel onderwerp. In progressieve regio’s als de Bay Area draagt 95 procent van de mensen al maanden een masker buitenshuis - of het nu om een korte wandeling of een supermarktbezoek gaat. Maar in rurale gebieden en andere (conservatieve) regio’s is dat veel minder het geval.\n\nIn het Republikeins georiënteerde Orange County, ten zuiden van Los Angeles, vonden al in april protesten plaats tegen het dragen van mondmaskers. Pas nu de regio met ruim 25.000 besmettingen en 500 doden een van de ergst getroffen gebieden in de staat is, nemen lokale bestuurders de mondmaskerplicht serieus.\n\nDe testcapaciteit staat nationaal en in Californië onder druk. In mei en juni was het in de stedelijke gebieden vrij makkelijk om getest te worden en de resultaten kwamen na één tot twee dagen al binnen. Nu moeten mensen vaak ruim een week op een afspraak wachten en daarna nog een week op de uitslag omdat de commerciële, nationale laboratoria die de monsters analyseren overweldigd zijn door het aantal (positieve) testen de laatste weken.\n\nIk heb meteen het restaurant gesloten. Diane Dunigan Restauranteigenaar in Tuolumne County\n\nDe lange wachttijden zijn funest voor ondernemers die met het virus geconfronteerd worden. Diane Dunigan heeft een restaurant in het rurale Tuolumne County. Begin juli kreeg een van haar serveersters te horen dat ze positief getest had op het virus. ‘Ik heb meteen het restaurant gesloten. Gelukkig kon al mijn personeel de volgende dag getest worden, maar we moesten ruim een week op de resultaten wachten.’ Al die tijd kon ze niet heropenen.\n\nVoor niets geweest\n\nNet toen het restaurant weer open mocht, kwam de tweede lockdown. Dunigan mag nu alleen haar terras openhouden en afhaalmaaltijden verzorgen. ‘Toen we in maart voor het eerst dicht moesten, hebben we flink geïnvesteerd in ons terras. We zijn van vier naar zestien tafels gegaan, allemaal op gepaste afstand. Maar wat doen we in de herfst en de winter, als het te koud is om buiten te zitten?’\n\nZowel Dunigans restaurant als de groothandel waarvoor Bosma werkt, kon tijdens de eerste lockdown overleven dankzij een lening uit het Paycheck Protection Program van de federale overheid, waarmee salarissen doorbetaald konden worden. Dat geld is bij de meeste ondernemingen op. Het is afwachten of de federale overheid een tweede steunpakket kan en wil invoeren.",Tweede golf? Californië zit nog volop in de eerste
5f12117a721e950b860f06a5,https://www.gva.be/cnt/dmf20200717_96501880/privacywaakhond-maakt-geen-probleem-van-doorvragen-naar-locatie-bij-contactopsporing,2020-07-17T18:02:05.000Z,"De Gegevensbeschermingsautoriteit (GBA) zegt dat er geen probleem is wanneer contactopspoorders doorvragen naar de verplaatsingen van personen die besmet zijn geraakt met het nieuwe coronavirus. “Het komt erop aan een evenwicht te vinden tussen de bescherming van privacy en volksgezondheid”, zo klinkt het.\n\nHet opsporen van contacten van besmette personen wordt door verschillende experts als cruciaal gezien bij het onder controle houden van de corona-epidemie. Maar het is niet altijd duidelijk hoever daarbij kan worden gegaan, zonder een disproportionele inbreuk op de privacy te vormen. Een van de vragen die daarbij opdook: kan een contactopspoorder doorvragen op specifieke locaties, bijvoorbeeld een feestzaal?\n\nLEES OOK. “Zo moet het”: Antwerpse groepspraktijk gaat zelf op zoek naar lokale broeihaarden\n\nDe GBA, de vroegere Privacycommissie, ziet in dat laatste alvast geen bezwaar. “Het staat letterlijk in het koninklijk besluit over contact tracing dat er kan worden gevraagd naar de gemaakte verplaatsingen”, zegt voorzitter David Stevens. “Dan moet je ook kunnen vragen op welke plaats die persoon exact geweest is, wanneer dat was en met wie.”\n\nStevens benadrukt dat het niet per se illegaal is wanneer privacyrechten gedeeltelijk worden beperkt, zo lang dat gebeurt binnen een wettelijk kader en voldoende gemotiveerd is. “Het gaat erom het recht op privacy te verzoenen met volksgezondheid. Er moet daar een evenwicht in worden gevonden.”\n\nDe vraag van verschillende burgemeesters om een meer gedetailleerd beeld van de verspreiding van het virus in hun gemeente te krijgen, kan wel nog vragen doen oproepen. “Het valt ook te zien hoe ver de burgemeesters daarin willen gaan”, zegt Stevens. “Als er bijvoorbeeld gegevens per straat worden gegeven, dan kan dat al moeilijk liggen.”\n\nHet Vlaams Agentschap Zorg en Gezondheid werkt intussen aan zo’n systeem waarbij de burgemeester meer gedetailleerde data ter beschikking krijgt. “Die ‘zorgatlas’ voor burgemeesters bestaat vandaag al voor gegevens over de woonzorgcentra. We willen dat nu ook doen voor patiëntengegevens”, zegt Joris Moonens van Zorg en Gezondheid. Daarbij wordt eerder gemikt op het doorspelen van gegevens per wijk. “Het systeem moet tegen 1 augustus operationeel zijn”, aldus nog Moonens.",Privacywaakhond maakt geen probleem van doorvragen naar locatie bij contactopsporing
5f12117df398cc5fd65f10ba,https://www.nieuwsblad.be/cnt/dmf20200717_96388486,2020-07-17T17:35:06.000Z,"De Gegevensbeschermingsautoriteit (GBA) zegt dat er geen probleem is wanneer contactopspoorders doorvragen naar de verplaatsingen van personen die besmet zijn geraakt met het nieuwe coronavirus. “Het komt erop aan een evenwicht te vinden tussen de bescherming van privacy en volksgezondheid”, zo klinkt het.\n\nHet opsporen van contacten van besmette personen wordt door verschillende experts als cruciaal gezien bij het onder controle houden van de corona-epidemie. Maar het is niet altijd duidelijk hoever daarbij kan worden gegaan, zonder een disproportionele inbreuk op de privacy te vormen. Een van de vragen die daarbij opdook: kan een contactopspoorder doorvragen op specifieke locaties, bijvoorbeeld een feestzaal?\n\nLEES OOK. Frustratie om te trage contact tracing: “Welk nut heeft contactonderzoek als ik vijf dagen na resultaat nog niet ben gebeld?” (+)\n\nDe GBA, de vroegere Privacycommissie, ziet in dat laatste alvast geen bezwaar. “Het staat letterlijk in het koninklijk besluit over contact tracing dat er kan worden gevraagd naar de gemaakte verplaatsingen”, zegt voorzitter David Stevens. “Dan moet je ook kunnen vragen op welke plaats die persoon exact geweest is, wanneer dat was en met wie.”\n\nStevens benadrukt dat het niet per se illegaal is wanneer privacyrechten gedeeltelijk worden beperkt, zo lang dat gebeurt binnen een wettelijk kader en voldoende gemotiveerd is. “Het gaat erom het recht op privacy te verzoenen met volksgezondheid. Er moet daar een evenwicht in worden gevonden.”\n\nDe vraag van verschillende burgemeesters om een meer gedetailleerd beeld van de verspreiding van het virus in hun gemeente te krijgen, kan wel nog vragen doen oproepen. “Het valt ook te zien hoe ver de burgemeesters daarin willen gaan”, zegt Stevens. “Als er bijvoorbeeld gegevens per straat worden gegeven, dan kan dat al moeilijk liggen.”\n\nHet Vlaams Agentschap Zorg en Gezondheid werkt intussen aan zo’n systeem waarbij de burgemeester meer gedetailleerde data ter beschikking krijgt. “Die ‘zorgatlas’ voor burgemeesters bestaat vandaag al voor gegevens over de woonzorgcentra. We willen dat nu ook doen voor patiëntengegevens”, zegt Joris Moonens van Zorg en Gezondheid. Daarbij wordt eerder gemikt op het doorspelen van gegevens per wijk. “Het systeem moet tegen 1 augustus operationeel zijn”, aldus nog Moonens.",Privacywaakhond maakt geen probleem van doorvragen naar locatie bij contactopsporing
5f1249b709b6fe7f3b951231,https://www.tijd.be/r/t/1/id/10239929,2020-07-17T23:30:01.000Z,"‘Er was altijd al zoiets als een Chinees netwerk, dat afgeschermd was van de rest van de wereld’, zegt Ronnie Leten, voorzitter van de Zweedse netwerkreus Ericsson.\n\nEr gaat geen week voorbij of de Verenigde Staten en China zetten als deel van hun geopolitieke gestoei elkaars technologiekampioenen een hak. Europa moet bij gebrek aan eigen kampioenen dringend beslissen hoe te navigeren tussen de blokken. ‘We nemen te weinig positie in.’\n\nEr ging wat kontendraaierij van de Britse premier Boris Johnson aan vooraf, maar het Verenigd Koninkrijk besloot deze week dan toch Huawei, de controversiële Chinese leverancier van netwerkapparatuur, buiten te gooien. De timing is niet toevallig. Het supersnel mobiel internet 5G, dat beschouwd wordt als kritieke infrastructuur voor tal van sectoren, staat wereldwijd in de startblokken.\n\n‘De Britten outen zich als slaafje van de Amerikaanse president Donald Trump’, merkt Roland Duchâtelet, voorzitter van chipproducent Melexis en dus bevoorrecht waarnemer, geamuseerd op. Huawei is al langer de baarlijke duivel in de VS. België is wat voorzichtiger: het weert Huawei alleen in de kern van het netwerk, en communiceert daar behoedzaam over. ‘De EU positioneert zich te weinig’, vindt Duchâtelet. We kunnen gerust zeggen: wij werken wel met Huawei. De keuze van de Britten heeft de verdienste van de duidelijkheid.’\n\nDe Britten outen zich als slaafje van Trump, maar die keuze heeft de verdienste van de duidelijkheid. Roland Duchâtelet Voorzitter chipproducent Melexis\n\nKant kiezen. Dat mantra galmt tegenwoordig door de technologiewereld, die zich in het midden van een nooit geziene technoscheur tussen een Amerikaans en Chinees blok bevindt. Die is gelinkt aan de handelsoorlog en de bredere geopolitieke spanningen tussen beide landen. Toch gaat van de splitsing zelf een heel andere dynamiek uit, merkte geopolitiek expert Ian Bremmer recent al op in een interview met De Tijd.\n\n‘In een klassieke handelsoorlog kan je nog altijd alle havens ter wereld gebruiken, zolang je het douanetarief betaalt. Het is anders als je een datasysteem bouwt, met controle vanuit de cloud (online omgeving voor dataopslag, red.). Dan moet iedereen een kant kiezen door een product te kopen. Je verliest de verbinding tussen die twee economische machten.’\n\nVerdedigingsmuren\n\nDe kiem voor deze technoscheur werd jaren geleden gelegd. ‘Er was altijd al zoiets als een Chinees netwerk, dat afgeschermd was van de rest van de wereld’, zegt Ronnie Leten, voorzitter van de Zweedse netwerkreus Ericsson. China was altijd al een onbegonnen markt voor bij ons bekende namen zoals Facebook, Google, Twitter en Netflix. De scherpe schaar van de Chinese censor die heerste op het netwerk was voor die bedrijven sowieso te riskant om de sprong te wagen.\n\nMaar ook aan de Amerikaanse kant rijzen de laatste tijd verdedigingsmuren omhoog. Trump beschuldigde de netwerkbouwer en smartphoneproducent Huawei al van in het begin van zijn ambtstermijn van spionage. Hij joeg hen van de markt, verbood Amerikaanse bedrijven er zaken mee te doen en zette zijn bondgenoten er via een intense lobbycampagne toe aan hetzelfde te doen.\n\nVroeger stuurde je voor dit soort conflicten tanks en vliegtuigen, nu doe je aan cyberveiligheid. Ronnie Leten Voorzitter netwerkreus Ericsson\n\nHeeft Trump gelijk dat Huawei in opdracht van het regime in Peking dreigt mee te kijken in de Amerikaanse, Britse of Belgische potten? ‘Daar is weinig concreet bewijs van’, voert Eric Van Zele, voormalig topman van Barco en nu aan het roer bij de slimmeapparatenleverancier Crescent (ex-Option) aan. Een gevoelig punt is de Chinese cybersecuritywet, die Chinese bedrijven verplicht data te delen met de overheid.\n\nWentao Zhang, de CEO van Huawei in België, repliceerde daar vrijdag in De Standaard nog op dat de netwerkbouwer in België als Belgisch bedrijf opereert en zich naar Belgische wetgeving schikt. Maar de discussie of Trump gelijk heeft, is naast de kwestie, vindt Van Zele. ‘Het is de pot die de ketel verwijt. Je kan Huawei bannen, maar vergeet niet dat de Amerikanen zelf de telefoon van de Duitse bondskanselier Angela Merkel afgeluisterd hebben. En wie zegt dat de nieuwe leverancier die Huawei vervangt zelf geen link heeft met China?’\n\nTikTok\n\nDe handschoenen zijn in de technostrijd hoe dan ook uit. Niemand kan aan de kant blijven en het spervuur eist soms onverwachte slachtoffers. Belgen die vanaf deze maand de nieuwste Chinese Huawei- smartphone P40 Pro in huis willen halen, kunnen fluiten naar populaire Amerikaanse Google-apps zoals Gmail en YouTube en beschikken alleen over een lightversie van Android, het mobiele besturingssysteem van marktleider Google.\n\nOok het Amerikaanse tienerpubliek dreigt de dupe te worden. De Chinese tienersensatie en verse techkampioen TikTok, waar zelfs Jacques Vermeire onder dwang van dochter Julie zich amuseert met 15 seconden durende filmpjes, is mogelijk geen lang leven meer beschoren in de VS. Mike Pompeo, de Amerikaanse minister van Buitenlandse Zaken, lanceerde begin juli het ballonnetje om de app definitief te bannen uit de VS.\n\nDe nervositeit over de app nam alleen maar toe toen e-commercereus Amazon vorige week vrijdag plompverloren aankondigde dat zijn personeel geen toegang meer had tot de app op toestellen waar ze ook hun werkmail consulteerden. ‘Een foute communicatie’, zo bleek achteraf. TikTok was nog altijd toegelaten voor Amazon-personeel, maar de geest was uit de fles.\n\nIndia\n\nWat Pompeo overwoog en Amazon foutief communiceerde, deed India eerder al. Het bande 59 Chinese smartphone- applicaties, waaronder TikTok. De ban was het gevolg van grensgesteggel tussen beide landen. India is de zeldzame grootmacht die dankzij zijn schaal een voetje naast de VS en China kan plaatsen: het lokale TikTok-alternatief Roposo zag per uur 500.000 gebruikers toestromen na de TikTok-ban in het land.\n\nHet lijkt zo misschien alsof de pijlen vooral op China gericht zijn. Maar het land laat zich allerminst onbetuigd. SMIC, de grootste chipproducent van China, haalde zich in juni vorig jaar van de koerstabellen van New York en trok in plaats daarvan deze week naar de beurs van Sjanghai. Enthousiaste beleggers stuwden het aandeel de eerste dag 202 procent hoger. SMIC haalde 6,6 miljard dollar op, een oorlogskas die het goed kan gebruiken in de Chinees-Amerikaanse technologieoorlog.\n\n59 Gebannen apps India bande onlangs 59 Chinese smartphone-applicaties, waaronder het populaire TikTok.\n\nChina kan zich ook laten voelen op andere fronten, door zijn aspiraties in gebieden zoals Hongkong en Taiwan. Tal van grote Amerikaanse technologiebedrijven, zoals Facebook, Google, Microsoft en Twitter, werken niet langer mee met de autoriteiten in Hongkong als die om gebruikersdata vragen voor ordehandhaving. De boosdoener is de controversiële veiligheidswet die China er onlangs doorjoeg.\n\nOok via Taiwan kan China de technologiewereld een flinke klap verkopen, merkt Duchâtelet op. Taiwan is de thuishaven van Taiwan Semiconductor Manufacturing Company (TSMC), de weinig bekende maar ’s werelds grootste producent van chips. Het bedrijf is goed voor ongeveer een helft van de globale productie van chips.\n\n‘Het latente conflict tussen China en Taiwan hangt als een wolk boven dat bedrijf en dus boven het Westen’, legt Duchâtelet uit. ‘Als die fabriek drie maanden niet kan produceren, ligt de volledige wereldeconomie plat.’ Al snijdt het mes aan twee kanten. De chipproducent mag sinds mei geen bestellingen van Huawei meer aanvaarden na nieuwe Amerikaanse sancties. Huawei telt mee voor 10 procent van de omzet van TSMC.\n\nAfgeschermd\n\nVoor de Europese landen en bedrijven wordt het behoedzaam manoeuvreren tussen de stellingenoorlog met spervuur heen en weer. Ons continent heeft wel een paar technologiekampioenen, zoals de netwerkleveranciers Nokia en Ericsson. Ook is er wat chipexpertise, onder meer in de Benelux. Aan consumentenzijde is de bekendste naam die van de muziekstreamingdienst Spotify.\n\nMaar dat zijn er onmiskenbaar te weinig om een eigen koers te varen. Toch wil Ericsson-voorzitter Leten zich niet laten verlammen door de Chinees-Amerikaanse strijd. ‘In onze raad van bestuur houden wij hier geen urenlange discussies over. Dit is een geopolitieke discussie hoe je mensen en waarden beschermt. Vroeger stuurde je daar tanks en vliegtuigen voor, nu doe je aan cyberveiligheid. Maar mijn naam is noch Macron, noch Merkel. Onze focus ligt op competitiviteit. Wij moeten er gewoon over waken dat we altijd en overal de beste zijn.’",IJzeren technologiegordijn rijst op tussen Verenigde Staten en China
5f1249b709b6fe7f3b951232,https://www.tijd.be/r/t/1/id/10239922,2020-07-17T23:10:01.000Z,"De meeste steden merkten nauwelijks een negatieve impact van de coronacrisis op het aantal aanvragen voor een bouwvergunning.\n\nDe economen blijven uitgaan van een lichte prijsdaling op de woningmarkt. De bouw kan zich optrekken aan de vaststelling dat het aantal aangevraagde bouwvergunningen voorlopig goed standhoudt. De echte test in komt het vierde kwartaal.\n\nING blijft in een nieuwe studie over de vastgoedmarkt uitgaan van een prijsdaling met 2 procent in 2020 en een stabilisatie van de prijzen in 2021. ‘De kaarten liggen nu eenmaal niet anders dan twee maanden geleden. De impact van de crisis op het inkomen zal zich laten voelen’, argumenteert ING-econoom Steven Trypsteen.\n\nOok de economen van andere banken houden vast aan hun prognoses. ‘Over 2020 en 2021 samen gaan we nog steeds uit van een prijsdaling met 5 procent’, stelt Johan Van Gompel van KBC. Bij Belfius houdt Véronique Goossens voor dit jaar nog steeds vast aan een daling van 2,5 à 3 procent. Koen De Leus van BNP Paribas Fortis blijft het meest optimistisch met een reële daling van 1 procent in 2020 en een stabilisatie in 2021.\n\nING is optimistischer over de vastgoed- dan over de bouwsector. Vastgoedtransacties zijn moeilijk uit te stellen. Voor de bouw maakt de bank een onderscheid tussen nieuwbouw en renovatie. Historische data tonen aan dat nieuwbouw conjunctuurgevoeliger is dan renovatie. Het herstellen van een dak is moeilijker uit te stellen dan het starten van een bouwwerf.\n\nDe kaarten liggen niet anders dan twee maanden geleden. De impact van de crisis op het inkomen zal zich laten voelen. Steven Trypsteen Econoom ING\n\nVan het goed gevulde orderboek van de bouw in februari (gemiddeld zes maanden) schiet vandaag niet veel meer over. Bij 46 procent van de bouwbedrijven zijn de orderboeken momenteel al voor minder dan drie maanden gevuld, blijkt uit cijfers van de Confederatie Bouw.\n\nVergunningen\n\nDe Vlamingen blijven wel veel omgevingsvergunningsaanvragen (de vroegere bouwaanvragen) indienen, blijkt uit de rondvraag van De Tijd bij de Vlaamse centrumsteden. Dat wordt bevestigd op het kabinet van Vlaams Minister van Omgeving Zuhal Demir (N-VA).\n\nAntwerpen, de economische motor van Vlaanderen, ziet tot vandaag geen terugval in de aanvragen. ‘We zijn aangenaam verrast door de instroom van aanvragen voor omgevingsvergunningen. Ook juni en juli zijn recordmaanden’, voegt de Gentse schepen Filip Watteeuw (Groen) daar aan toe.\n\nWe zijn aangenaam verrast door het aantal aanvragen, ook tijdens de lockdown. Juni en juli zijn recordmaanden. Filip Watteeuw Gents schepen voor Stedenbouw\n\nArchitecten hadden meer tijd om dossiers in te dienen. ‘Ze konden geen werven meer bezoeken en konden zich daardoor concentreren op het indienen van dossiers’, stelt de Oostendse schepen en architect Kurt Claeys (Open VLD).\n\nGeen achterstand\n\nDe steden benadrukken dat er ook geen achterstand is bij het afleveren van de vergunningen. ‘In maart kwamen er niet alleen veel dossiers binnen. Door onze verregaande digitalisering konden onze medewerkers al vanaf maart van thuis uit massaal dossiers afwerken’, benadrukt de Leuvense schepen Carl Devlies (CD&V).\n\nOok uit Sint-Niklaas, Roeselare, Genk en andere steden komen positieve signalen. De enige centrumstad die een duidelijke terugval noteerde tijdens corona (en ook al in de eerste maanden van dit jaar) is de toeristische trekpleister Brugge. Volgens burgemeester Dirk De fauw (CD&V) was er wel een zeer sterke herneming in juni en juli.\n\nVolgens de Kortrijkse schepen Wout Maddens (Open VLD) is het nog te vroeg om de precieze impact van de coronacrisis voor de woningbouw in te schatten. ‘Wat er bij ons allemaal nog in de pijplijn zit, stemt mij wel eerder optimistisch.'\n\nEen omgevingsvergunning in de hand volstaat niet. Cruciaal wordt ook dat de opdrachtgever zijn projecten gefinancierd krijgt. De banken vragen hogere marges en sommige banken staan afkerig van de financiering van vastgoedprojecten.\n\nLessen uit vorige crisissen\n\nDe prijsdalingen na de grote crisis in het begin van de jaren tachtig kan men op één hand tellen. Tijdens de crisis van 1993 kromp de economie met 1,0 procent. In 2009 was dat een krimp van 2,0 procent.\n\nDie crisissen hadden een milde impact op de vastgoedprijzen, stelt ING vast. De prijsgroei vertraagde, maar het jaar nadat de economische groei negatief was, versnelde de prijsgroei opnieuw. De prijzen in het Brussels Hoofdstedelijk Gewest, de Vlaamse steden en de kust evolueerden volatieler dan elders in het land. Duurder vastgoed bleek ook conjunctuurgevoeliger.\n\nING gaat vandaag uit van een krimp met 7,6 procent van de Belgische economie in 2020. Dat is bijna vier keer zo veel als tijdens de financiële crisis. De invloed op de inkomensgroei zal wel minder scherp zijn, wat van groot belang is voor de stabiliteit van de vastgoedmarkt. Een belangrijke troef blijft de zeer lage reële rente.\n\nGoedkopere woningen\n\nOmdat de lockdown de lagere inkomens meer trof, kan dat ertoe leiden dat de opwaartse prijsdruk voor goedkopere woningen lager uitvalt. Tegelijkertijd kunnen investeerders meer opwaartse prijsdruk veroorzaken.\n\nDe impact op de steden (inclusief het Brussels Gewest) en de kust zou minder volatiel zijn in vergelijking met vorige crisissen. Er zijn vandaag meer investeerders actief. Die zijn vooral actief in de steden en aan de kust.",Bouw met dichtgeknepen billen naar najaar
5f1281f2c30eb767c84ccd1d,https://vrtnws.be/p.VElJK35qX,2020-07-18T04:13:37.000Z,"Verantwoording\n\nDe data voor dit verhaal zijn afkomstig van de reiswebsite TripAdvisor, omdat dit de enige plek is waar op grote schaal gegevens te vinden zijn over attracties in België en wie deze bezoekt.\n\nVervolgens is de vraag hoe je de term 'local' definieert. In dit verhaal kiezen we voor een vrij nauwe definitie: de locatie van de recensent moet dezelfde zijn als de locatie van de attractie.\n\nDat is deels ingegeven door technische beperkingen, en deels omdat België een relatief klein land is en steden zo dicht bij elkaar liggen dat een inwoner van Leuven bijvoorbeeld al snel ook een 'local' in Brussel zou zijn.\n\nMet deze definitie is ongeveer 40 procent van de attracties meer dan gemiddeld bezocht door locals.","Toerist in eigen land: welke hotspots zijn populair bij de lokale bevolking, welke bij toeristen en dagjesmensen?"
5f1281f4c30eb767c84ccd20,http://feeds.nieuwsblad.be/~r/nieuws/snelnieuws/~3/jTld24AQdYw/dmf20200717_97218232,2020-07-18T01:00:04.000Z,"Een groep tegenstanders van de coronamaatregelen wil volgende week een strafklacht indienen tegen een aantal Belgische virologen, maar ook tegen de Britse epidemioloog Neil Ferguson én tegen Bill Gates. Ze beschuldigden Gates van omkoping.\n\nIn navolging van de Nederlandse protestbeweging ‘Viruswaanzin’, wil een aantal Belgische tegenstanders van de coronamaatregelen volgende week een gelijkaardige groep in ons land oprichten. Ze verzetten zich tegen een tweede lockdown, en tegen een mondmaskerplicht.\n\nZe plannen acties. “De overheid moet de zorgsector versterken, en maatregelen nemen om risicopatiënten te beschermen. De rest is onnozel”, zegt hun advocaat Michael Verstraeten.\n\nDe oprichting gebeurt volgende week in een feestzaal in Aalter, de gemeente van minister Pieter De Crem (CD&V). Volgens het crisiscentrum mogen dergelijke vergaderingen plaatsvinden, “met een maximum van 50 personen, en rekening houdend met de regels van social distancing”.\n\n“Omkoping door Bill Gates”\n\nVerstraeten is ook de advocaat van de dertig Belgen, waaronder plastisch chirurg Jeff Hoeyberghs, die begin deze maand in het zand beten nadat ze een kortgeding tegen de Belgische staat hadden aangespannen over de maatregelen. De rechter had het over “intellectuele armoede”.\n\nDe groep telt ondertussen naar eigen zeggen al 220 “kwade burgers”, en Verstraeten wil volgende week in hun naam een strafklacht indienen bij het federaal parket. “Wegens misdaden tegen de menselijkheid”, zegt Verstraeten.\n\nDe advocaat heeft het over de investeringen van de ‘Bill en Melinda Gates Foundation’ in onderzoek van de KU Leuven en het Instituut voor Tropische Geneeskunde, naar een vaccin tegen het coronavirus. “Diezelfde wetenschappers zijn ook ambtenaren die de regering adviseren over de aanpak”, zegt Verstraeten. Volgens Verstraeten moet het federaal parket onderzoeken of die investering weegt op hun objectiviteit.\n\nLEES OOK. “Bill Gates zet zijn hele fonds van 37 miljard euro in voor bestrijding virus”\n\nDe klacht is ook gericht tegen de Britse wetenschapper Ferguson, die volgens Verstraeten data zou hebben vervalst. Niet tegen Belgische politici: “Zij zijn misleid door wetenschappers.”",Boze Belgen dienen strafklacht in tegen virologen én Bill Ga...
5f1281f7944250484dbef9a6,https://www.nieuwsblad.be/cnt/dmf20200717_97218232,2020-07-18T01:00:04.000Z,"Een groep tegenstanders van de coronamaatregelen wil volgende week een strafklacht indienen tegen een aantal Belgische virologen, maar ook tegen de Britse epidemioloog Neil Ferguson én tegen Bill Gates. Ze beschuldigden Gates van omkoping.\n\nIn navolging van de Nederlandse protestbeweging ‘Viruswaanzin’, wil een aantal Belgische tegenstanders van de coronamaatregelen volgende week een gelijkaardige groep in ons land oprichten. Ze verzetten zich tegen een tweede lockdown, en tegen een mondmaskerplicht.\n\nZe plannen acties. “De overheid moet de zorgsector versterken, en maatregelen nemen om risicopatiënten te beschermen. De rest is onnozel”, zegt hun advocaat Michael Verstraeten.\n\nDe oprichting gebeurt volgende week in een feestzaal in Aalter, de gemeente van minister Pieter De Crem (CD&V). Volgens het crisiscentrum mogen dergelijke vergaderingen plaatsvinden, “met een maximum van 50 personen, en rekening houdend met de regels van social distancing”.\n\n“Omkoping door Bill Gates”\n\nVerstraeten is ook de advocaat van de dertig Belgen, waaronder plastisch chirurg Jeff Hoeyberghs, die begin deze maand in het zand beten nadat ze een kortgeding tegen de Belgische staat hadden aangespannen over de maatregelen. De rechter had het over “intellectuele armoede”.\n\nDe groep telt ondertussen naar eigen zeggen al 220 “kwade burgers”, en Verstraeten wil volgende week in hun naam een strafklacht indienen bij het federaal parket. “Wegens misdaden tegen de menselijkheid”, zegt Verstraeten.\n\nDe advocaat heeft het over de investeringen van de ‘Bill en Melinda Gates Foundation’ in onderzoek van de KU Leuven en het Instituut voor Tropische Geneeskunde, naar een vaccin tegen het coronavirus. “Diezelfde wetenschappers zijn ook ambtenaren die de regering adviseren over de aanpak”, zegt Verstraeten. Volgens Verstraeten moet het federaal parket onderzoeken of die investering weegt op hun objectiviteit.\n\nLEES OOK. “Bill Gates zet zijn hele fonds van 37 miljard euro in voor bestrijding virus”\n\nDe klacht is ook gericht tegen de Britse wetenschapper Ferguson, die volgens Verstraeten data zou hebben vervalst. Niet tegen Belgische politici: “Zij zijn misleid door wetenschappers.”",Boze Belgen dienen strafklacht in tegen virologen én Bill Ga...
5f1281f7c30eb767c84ccd2c,https://www.tijd.be/r/t/1/id/10239785,2020-07-18T03:00:06.000Z,"Het investeringsfonds Waterland verkoopt de Brusselse dataleverancier Enhesa aan CGE Partners. Het prijskaartje is niet bekend, maar zou bijna 150 miljoen euro bedragen. Waterland verachtvoudigt zijn inleg van 2017.\n\nEnhesa is een informatieleverancier die gespecialiseerd is in milieu en gezondheids- en veiligheidsregelgeving (environment, health & safety of EHS in het vakjargon). Het is de wereldmarktleider in zijn niche. Het volgt in meer dan 200 landen, staten of gewesten de regelgeving op EHS-vlak op. Stel: uw bedrijf wil informatie over de regelgeving rond gevaarlijk afval in Louisiana of industrieel afval in China. Dan kunt u terecht bij Enhesa.\n\nHet investeringsfonds Waterland werd in 2017 de hoofdaandeelhouder van het Brusselse bedrijf. Het bezat tot nu toe ongeveer 90 procent van de aandelen, het management de rest. Het bedrijf wordt sinds vorig jaar geleid door de Belg Peter Schramme, voorheen actief bij Thomson Reuters.\n\nSoftwareplatform\n\nOnder Waterland is Enhesa geëvolueerd van een klassieke leverancier van informatie over milieu, gezondheids- en veiligheidsregelgeving - een consultant, zeg maar - tot een technologisch bedrijf dat zijn informatie via abonnementsformules aanbiedt via een softwareplatform (‘software as a service’, SaaS in het vakjargon). De betrokken informatie kan voortaan geraadpleegd worden op de eigen IT-systemen van klanten, maar ook rechtstreeks op het softwareplatform van Enhesa. Het breidde al die jaren ook geografisch uit, onder meer naar China. Bij zijn klanten zitten onder meer Amazon, Pfizer, General Electric en de financiële reus BlackRock.\n\nGeconsolideerde cijfers zijn niet beschikbaar, maar het gros van de inkomsten van Enhesa komt uit de Amerikaanse markt.\n\nNieuw fonds\n\nNu krijgt Enhesa een nieuwe eigenaar: Waterland verkoopt het bedrijf - enkele jaren vroeger dan verwacht - aan CGE Partners, een nieuw Brits investeringsfonds dat eind vorig jaar werd opgericht.\n\n8x Return Waterland recupereert in drie jaar tijd acht keer wat het investeerde in Enhesa. Het is een van zijn grootste returns ooit.\n\nCGE benaderde Waterland en Enhesa proactief en kwam met een bijzonder hoog bod, dat al rekening houdt met de toekomstige groei van Enhesa. Volgens onze informatie waardeert dat bod het Brusselse bedrijf op bijna 150 miljoen euro.\n\nWaterland recupereert in drie jaar tijd acht keer zijn inleg. Het is een van de beste returns van het Belgisch-Nederlandse investeringsfonds.",Toprendement voor Waterland na verkoop dataleverancier Enhesa
5f1281fb944250484dbef9b1,https://www.knack.be/nieuws/factchecker/factcheck-nee-gentse-kabinetsmedewerkers-krijgen-geen-bijkomende-premie/article-longread-1621131.html,2020-07-18T02:30:07.000Z,"Kabinetsmedewerkers van het Gentse stadsbestuur zouden, in volle coronacrisis, een premie hebben gekregen van duizenden euro's. Dat bericht op de Facebookpagina Gent Wake Up klopt niet.\n\nOp 7 juli komt onderstaand bericht online op de Facebookpagina Gent Wake Up. De post wordt 127 keer gedeeld en bereikt zo meer dan 19.000 mensen.\n\n© Facebook\n\nHet bericht bevat twee feitelijke claims. Over één claim werd bericht in verschillende media, over de andere niet.\n\nDe eerste claim is: 'Schepen Van Braeckevelt (Groen) besliste in volle coronacrisis om het vakantiegeld van het zorgpersoneel in de woonzorgcentra te verminderen.' Daarover berichten onder andere De Standaard en Het Laatste Nieuws op 29 april. Het gaat over een conflict tussen het stadsbestuur en de vakbonden van het stadspersoneel.\n\nWe laten deze claim buiten beschouwing in deze factcheck, omdat er al over bericht is en nog niet duidelijk is wat de uitkomst zal zijn.\n\nVolgens de Gentse schepen Bram Van Braeckevelt (Groen), onder andere bevoegd voor Personeel, komen er nog onderhandelingen met de vakbonden. 'De vakbonden zijn daarvan op de hoogte en na de zomer starten we verdere besprekingen.' We namen ook meermaals contact op met medewerkers van vakbond ACV, onder wie Peter Wieme, die over deze zaak al eerder in de media kwam, maar zij waren niet bereikbaar.\n\nBijkomende premie?\n\nDe tweede feitelijke claim, ook de kernboodschap in de post, is dat 'het Gents stadsbestuur door de gemeenteraad liet beslissen om het leger kabinetsmedewerkers van de burgemeester en schepenen, bovenop een lange lijst allerlei voordelen, een mooie bijkomende premie uit te betalen'. Daarover vinden we geen artikels terug in de media.\n\nHet bewijs daarvoor zou 'goed verborgen' zitten in 'een document'. De post bevat ook een screenshot van het document in kwestie. In een tabel is sprake van bedragen van 4299 euro tot 9257 euro. We nemen contact op met de beheerders van Gent Wake Up met de vraag over welk document het gaat.\n\nZe verwijzen ons door naar een verslag van de gemeenteraad op 22 juni. Daar is een document aan gelinkt met als titel 'Reglement betreffende de tewerkstelling van het kabinets- en fractiepersoneel - Wijziging'. In dat document vinden we daadwerkelijk de tabel terug.\n\nZoals uit de titel van het document blijkt, gaat het over een wijziging van regels over de tewerkstelling van stadspersoneel. De hamvraag is: wat is er gewijzigd? Met andere woorden: gaat het over een bijkomende premie?\n\n'De burgemeester zit niet langer de gemeenteraad voor', legt schepen Van Braeckevelt uit. 'Die taak wordt nu ingevuld door een mandataris, die dit doet naast een professionele activiteit. Dat bleek echter moeilijk werkbaar. Vandaar dat een medewerker wordt aangesteld die de voorzitter van de gemeenteraad kan ondersteunen in die opdracht. Om die medewerker te kunnen aanstellen, werd het reglement gewijzigd.'\n\nWat heeft dat dan te maken met die bedragen? 'De tabel die je ziet, geeft de brutojaarbedragen weer van een compensatie voor fractie- en kabinetsmedewerkers', zegt Van Braeckeveldt. Sinds 2007 kan elke Vlaamse gemeente of provincie zelf haar kabinets- en fractiepersoneel aanstellen (artikel 2). Die personeelsleden zijn 'uitgesloten van de regeling met betrekking tot de overuren en het werken op zaterdag en zondag' (artikel 9). 'Maar fractie- en kabinetsmedewerkers kloppen frequent overuren en doen weekendwerk', zegt Van Braeckevelt. 'Daarvoor is er dus een compensatie voorzien bovenop het gewone loon.'\n\nIs die compensatie recent beslist door de gemeenteraad, zoals Gent Wake Up beweert? Nee, ook in het vorige reglement was deze tabel al opgenomen. Omdat dat reglement valt onder de wet openbaarheid van bestuur, kan elke burger dat document opvragen. In de versie van 2013 vinden we, onder artikel 6, haast dezelfde tabel.\n\n© Reglement betreffende de tewerkstelling van het kabinets- en fractiepersoneel (2013)/Reglement betreffende de tewerkstelling van het kabinets- en fractiepersoneel - Wijziging\n\nHet enige verschil met de tabel uit 2020 (het screenshot van Gent Wake Up) hebben we hierboven aangeduid in het geel. Het gaat dus om de uitzondering voor de medewerk(st)er van de (onder)voorzitter van de gemeenteraad. Dat is de nieuwe functie die in het leven werd geroepen. Dat personeelslid zal dus géén toelage krijgen.\n\nAl de rest blijft hetzelfde, wat betreft dit artikel. Niemand krijgt dus een bijkomende premie.\n\nDe wijziging anno 2020 werd unaniem goedgekeurd. Niet alleen de Gentse meerderheid van Open VLD, Groen, CD&V en SP.A deden dat, ook Vlaams Belang, N-VA en PVDA stemden voor de wijziging.\n\nDe reactie van Gent Wake Up op onze factcheck: 'Onze posts van juridische aard, zoals deze, worden gelezen door Gentse advocaten en/of professoren/lesgevers in de rechten van UGent die Gent Wake Up steunen.'\n\nConclusie De kernboodschap in het bericht van Gent Wake Up is onwaar: er werd niet door de gemeenteraad beslist om 'een bijkomende premie uit te betalen'. Het enige wat de gemeenteraad in dit verband besliste was een uitzondering van een bestaande regel voor een nieuwe functie.\n\nOp 7 juli komt onderstaand bericht online op de Facebookpagina Gent Wake Up. De post wordt 127 keer gedeeld en bereikt zo meer dan 19.000 mensen.Het bericht bevat twee feitelijke claims. Over één claim werd bericht in verschillende media, over de andere niet.De eerste claim is: 'Schepen Van Braeckevelt (Groen) besliste in volle coronacrisis om het vakantiegeld van het zorgpersoneel in de woonzorgcentra te verminderen.' Daarover berichten onder andere De Standaard en Het Laatste Nieuws op 29 april. Het gaat over een conflict tussen het stadsbestuur en de vakbonden van het stadspersoneel. We laten deze claim buiten beschouwing in deze factcheck, omdat er al over bericht is en nog niet duidelijk is wat de uitkomst zal zijn. Volgens de Gentse schepen Bram Van Braeckevelt (Groen), onder andere bevoegd voor Personeel, komen er nog onderhandelingen met de vakbonden. 'De vakbonden zijn daarvan op de hoogte en na de zomer starten we verdere besprekingen.' We namen ook meermaals contact op met medewerkers van vakbond ACV, onder wie Peter Wieme, die over deze zaak al eerder in de media kwam, maar zij waren niet bereikbaar. De tweede feitelijke claim, ook de kernboodschap in de post, is dat 'het Gents stadsbestuur door de gemeenteraad liet beslissen om het leger kabinetsmedewerkers van de burgemeester en schepenen, bovenop een lange lijst allerlei voordelen, een mooie bijkomende premie uit te betalen'. Daarover vinden we geen artikels terug in de media.Het bewijs daarvoor zou 'goed verborgen' zitten in 'een document'. De post bevat ook een screenshot van het document in kwestie. In een tabel is sprake van bedragen van 4299 euro tot 9257 euro. We nemen contact op met de beheerders van Gent Wake Up met de vraag over welk document het gaat.Ze verwijzen ons door naar een verslag van de gemeenteraad op 22 juni. Daar is een document aan gelinkt met als titel 'Reglement betreffende de tewerkstelling van het kabinets- en fractiepersoneel - Wijziging'. In dat document vinden we daadwerkelijk de tabel terug.Zoals uit de titel van het document blijkt, gaat het over een wijziging van regels over de tewerkstelling van stadspersoneel. De hamvraag is: wat is er gewijzigd? Met andere woorden: gaat het over een bijkomende premie?'De burgemeester zit niet langer de gemeenteraad voor', legt schepen Van Braeckevelt uit. 'Die taak wordt nu ingevuld door een mandataris, die dit doet naast een professionele activiteit. Dat bleek echter moeilijk werkbaar. Vandaar dat een medewerker wordt aangesteld die de voorzitter van de gemeenteraad kan ondersteunen in die opdracht. Om die medewerker te kunnen aanstellen, werd het reglement gewijzigd.'Wat heeft dat dan te maken met die bedragen? 'De tabel die je ziet, geeft de brutojaarbedragen weer van een compensatie voor fractie- en kabinetsmedewerkers', zegt Van Braeckeveldt. Sinds 2007 kan elke Vlaamse gemeente of provincie zelf haar kabinets- en fractiepersoneel aanstellen (artikel 2). Die personeelsleden zijn 'uitgesloten van de regeling met betrekking tot de overuren en het werken op zaterdag en zondag' (artikel 9). 'Maar fractie- en kabinetsmedewerkers kloppen frequent overuren en doen weekendwerk', zegt Van Braeckevelt. 'Daarvoor is er dus een compensatie voorzien bovenop het gewone loon.' Is die compensatie recent beslist door de gemeenteraad, zoals Gent Wake Up beweert? Nee, ook in het vorige reglement was deze tabel al opgenomen. Omdat dat reglement valt onder de wet openbaarheid van bestuur, kan elke burger dat document opvragen. In de versie van 2013 vinden we, onder artikel 6, haast dezelfde tabel.Het enige verschil met de tabel uit 2020 (het screenshot van Gent Wake Up) hebben we hierboven aangeduid in het geel. Het gaat dus om de uitzondering voor de medewerk(st)er van de (onder)voorzitter van de gemeenteraad. Dat is de nieuwe functie die in het leven werd geroepen. Dat personeelslid zal dus géén toelage krijgen. Al de rest blijft hetzelfde, wat betreft dit artikel. Niemand krijgt dus een bijkomende premie. De wijziging anno 2020 werd unaniem goedgekeurd. Niet alleen de Gentse meerderheid van Open VLD, Groen, CD&V en SP.A deden dat, ook Vlaams Belang, N-VA en PVDA stemden voor de wijziging. De reactie van Gent Wake Up op onze factcheck: 'Onze posts van juridische aard, zoals deze, worden gelezen door Gentse advocaten en/of professoren/lesgevers in de rechten van UGent die Gent Wake Up steunen.'","Factcheck: Nee, Gentse kabinetsmedewerkers krijgen geen bijkomende premie"
5f140bb74332baef55b39b79,https://www.gva.be/cnt/dmf20200719_92018587/opnieuw-sterke-stijging-meer-dan-200-nieuwe-besmettingen-weekgemiddelde-61pct-hoger,2020-07-19T05:34:59.000Z,"Het aantal nieuwe infecties met het coronavirus in de periode van 9 tot en met 15 juli is met 61% gestegen tegenover de week voordien. Het is de elfde stijging op rij. Dat blijkt zondag uit cijfergegevens van het wetenschappelijk gezondheidsinstituut Sciensano.\n\nIn de laatste periode van zeven dagen zijn er gemiddeld dagelijks 143 besmettingen opgetekend. Uit de data van zondag blijkt dat er tot dusver 63.706 besmettingen zijn vastgesteld in ons land. Dat zijn er 207 meer dan bij de update van gisteren.\n\nHet staat vast dat er ook de komende dagen nog een stijging van het gemiddeld aantal besmettingen komt: de nieuwe cijfers die in de berekening meetellen liggen een pak hoger dan die van de dagen die wegvallen.\n\nMaatregelen blijven volgen\n\nDe cijfers van de voorbije dagen zorgen voor onrust. Het overlegcomité van de verschillende regeringen van ons land komt zondagochtend bijeen om de toestand te bespreken.\n\nSciensano herinnert eraan dat het in deze fase belangrijk is om de maatregelen te blijven volgen, om zo de stijging af te remmen. Help mee vermijden dat de epidemie opnieuw opflakkert en pas de basisprincipes toe om jezelf en je familie te beschermen: was regelmatig je handen, hou 1,5 meter afstand van anderen, draag een mondmasker als afstand houden niet mogelijk is of waar het nu gevraagd wordt, spreek maximaal met 15 verschillende personen per week af en doe dat indien mogelijk in de buitenlucht. Ben je ziek, blijf dan thuis en bel uw huisarts.","Opnieuw sterke stijging: meer dan 200 nieuwe besmettingen, weekgemiddelde 61% hoger"
5f140bba007cda89857dbbcf,https://www.standaard.be/cnt/dmf20200719_91856273,2020-07-19T05:02:00.000Z,"Het aantal nieuwe infecties met het coronavirus in de periode van 9 tot en met 15 juli is met 61 procent gestegen tegenover de week voordien. Dat blijkt zondag uit cijfergegevens van het wetenschappelijk gezondheidsinstituut Sciensano.\n\nIn de laatste periode van zeven dagen zijn er gemiddeld dagelijks 143 besmettingen opgetekend. Uit de data van zondag blijkt dat er tot dusver 63.706 besmettingen zijn vastgesteld in ons land. Dat zijn er 207 meer dan bij de update van gisteren.\n\nHet is al de elfde stijging op rij. Het staat vast dat er ook de komende dagen nog een stijging van het gemiddeld aantal besmettingen komt: de nieuwe cijfers die in de berekening meetellen liggen een pak hoger dan die van de dagen die wegvallen.\n\nDe cijfers van de voorbije dagen zorgen voor onrust. Het overlegcomité van de verschillende regeringen van ons land komt zondagochtend bijeen om de toestand te bespreken.\n\nSciensano herinnert eraan dat het in deze fase belangrijk is om de maatregelen te blijven volgen, om zo de stijging af te remmen. Help mee vermijden dat de epidemie opnieuw opflakkert en pas de basisprincipes toe om jezelf en je familie te beschermen: was regelmatig je handen, hou 1,5 meter afstand van anderen, draag een mondmasker als afstand houden niet mogelijk is of waar het nu gevraagd wordt, spreek maximaal met 15 verschillende personen per week af en doe dat indien mogelijk in de buitenlucht. Ben je ziek, blijf dan thuis en bel uw huisarts.",Opnieuw meer dan 200 besmettingen gemeld
5f155d35ed45fd14bffa5038,https://www.standaard.be/cnt/dmf20200720_92207172,2020-07-20T05:54:48.000Z,"Het gemiddelde aantal dagelijkse besmettingen bedroeg in de week tot 16 juli 154,1 per dag. Dat is een stijging van 65,7 procent in vergelijking met een week eerder. Het gaat om de dertiende stijging op rij.\n\nDat blijkt uit de cijfers die het wetenschappelijke instituut Sciensano maandag heeft gerapporteerd. Er zijn sinds de vorige update van zondag 187 nieuwe besmettingen gemeld, wat het totaal op 63.893 brengt.\n\nVoor het gemiddelde worden de gegevens van de laatste drie dagen niet meegeteld, omdat die in de praktijk vaak nog niet volledig zijn. Maar daardoor hinken de gemiddelden wat achterop.\n\nOok de komende dagen wordt nog een verdere stijging verwacht. Het is op basis van de data van de voorbije dagen nu al zeker dat het gemiddelde tot zo’n 160 klimt, maar omdat de gegevens nog moeten worden aangevuld, zal dat wellicht nog hoger zijn.\n\nSciensano geeft op maandag geen cijfers over het aantal ziekenhuisopnames en het aantal overlijdens. Pas dinsdag wordt duidelijk welke kant het met die gemiddelden uit gaat. De meest recente cijfers dateren van zaterdag, en die wezen wel nog op een daling van het aantal overlijdens per dag, maar een lichte stijging van het aantal ziekenhuisopnames.",Gemiddeld aantal dagelijkse besmettingen klimt boven de 150
5f155d3606e3b8cd837211f0,https://www.nieuwsblad.be/cnt/dmf20200720_93093045,2020-07-20T08:33:28.000Z,"Klinische testen door een Brits bedrijf van een geneesmiddel op basis van een eiwit kunnen tot een doorbraak in de behandeling van COVID-19 leiden, zo heeft de Britse openbare omroep BBC maandag bericht.\n\nHet biotechbedrijf Synairgen testte SNG001 uit op gehospitaliseerde COVID-19 patiënten. Het geneesmiddel is gebaseerd op interferon beta, een eiwit dat het lichaam produceert wanneer het een virale infectie oploopt. Patiënten ademen het middel rechtstreeks de longen in dankzij een verstuiver.\n\nDe eerste resultaten van de klinische tests tonen volgens Synairgen aan dat de kans dat een COVID-19-patiënt in een ziekenhuis ernstig ziek wordt, en bijvoorbeeld een beademingsmachine nodig heeft, met 79 procent daalt. Patiënten bleken twee tot drie keer meer kans te hebben zodanig te herstellen dat de longziekte geen weerslag op hun dagelijks leven had. Bovendien duidden de tests op “zeer significante reducties” van ademloosheid bij patiënten die een behandeling met SNG001 kregen. De gemiddelde tijd die de met het middel behandelde patiënten in het ziekenhuis doorbrachten, daalde met een derde, naar gemiddeld zes in plaats van negen dagen.\n\nSynairgen testte het geneesmiddel uit op 101 vrijwilligers die in negen Britse ziekenhuizen waren opgenomen voor een infectie met het nieuwe coronavirus. De helft van hen kreeg SNG001, de andere helft een placebo. De BBC waarschuwt wel dat deze bevindingen niet in een door peers nagelezen artikel in een vakblad zijn gepubliceerd en dat het bedrijf niet alle data heeft vrijgegeven.\n\nbekijk ook\n\nWaarom duurt het zo lang om een vaccin tegen het coronavirus te ontwikkelen?\n\nDaarom zijn mannen vatbaarder voor een virus\n\nZo vermijd je droge handen door het vele handen wassen",Mogelijke doorbraak in behandeling van COVID-19
5f159573f91e9b9d4609d21c,http://feeds.nieuwsblad.be/~r/nieuws/snelnieuws/~3/pmGnEoQLlro/dmf20200720_93380811,2020-07-20T09:20:58.000Z,"Hardrockband Kiss komt op 2 juni 2021 naar het Sportpaleis in Antwerpen. Dat meldt concertorganisator Greenhouse Talent. Het zou de allerlaatste keer zijn dat de band van de iconische frontman Gene Simmons in ons land te zien is, al werd dat ook in 2019 al gezegd over het optreden op Graspop Metal Meeting.\n\nKiss besloot vorig jaar op afscheidstournee te gaan na een carrière van 45 jaar. De “End of the Road”-tour kwam ook langs op Graspop in Dessel en dat smaakte blijkbaar naar meer. De band voegt immers een passage in het Sportpaleis toe aan een reeks data van door de coronacrisis uitgestelde concerten.\n\nKiss werd in 1973 opgericht door zanger/gitarist Paul Stanley en bassist Gene Simmons. Zij zijn tot op vandaag de stuwende krachten achter de groep die klassieke rockhits scoorde als “I Was Made For Lovin’ You” en “Rock and Roll all Nite” en steeds erg theatrale shows brengt. Kiss wordt ook alom herkend door hun zwart-wit geverfde gezichten en glamoureuze outfits.\n\nDe ticketverkoop voor het concert in het Sportpaleis gaat op vrijdag 24 juli om 10 uur van start.",Kiss treedt (opnieuw) laatste keer op in ons land in 2021
5f159575dd5834e999801567,https://www.standaard.be/cnt/dmf20200720_94536785,2020-07-20T12:20:00.000Z,"De winkelketen Wibra dient een aanvraag tot gerechtelijke reorganisatie in bij de ondernemingsrechtbank van Gent, afdeling Dendermonde. Een reddingsplan moet het voortbestaan van ‘een substantieel deel’ van de 81 winkels van de keten in ons land mogelijk maken.\n\nDat is maandag aangekondigd tijdens een bijzondere ondernemingsraad, zo maakte de directie bekend. Bij Wibra in België werken ongeveer 400 mensen. Van de 81 Belgische winkels bevinden zich er 52 in Vlaanderen, 20 in Wallonië en 9 in Brussel.\n\nWibra staat al lang onder druk. Daarom waren vorig jaar al een aantal maatregelen genomen, waarbij zes winkels de deuren moesten sluiten. De eerste maanden van dit jaar waren ook voorzichtig positief.\n\n‘Maar de COVID-19-pandemie heeft die opwaartse trend volledig tenietgedaan’, luidt het in een persbericht. ‘De verliezen en de opgebouwde schuldenlast maken de huidige situatie onhoudbaar.’ Tot dusver werden de Belgische verliezen gecompenseerd door de andere activiteiten van de groep, ‘maar in de huidige context is dat niet meer mogelijk’.\n\nAls de rechtbank instemt met het verzoek van Wibra, zal een gerechtsmandataris op zoek gaan naar potentiële overnemers. De directie wil zich kandidaat stellen om een deel van de winkels over te nemen.\n\n‘Weinig onderhandelingsmarge’\n\nVakbond BBTK had slecht nieuws verwacht tijdens de bijzondere ondernemingsraad maandagochtend bij Wibra, maar vraagt zich wel af of de beslissing om een gerechtelijke reorganisatie te vragen niet te snel is genomen.\n\n‘In mei hebben we goede resultaten gehad, erna was het weer iets minder maar dat zagen we bij alle winkelketens’, zegt vakbondsafgevaardigde Bert Leybaert. ‘Door het coronavirus heeft ook het personeel bovendien een onzekere periode achter de rug.’ Ook betreurt Leybaert dat de reorganisatie er komt terwijl Wibra België in januari en februari heel goede resultaten had neergezet.\n\nDe vakbondsman wijst er ook op er met de mogelijke overnemer weinig onderhandelingsmarge is en dat de personeelsafgevaardigden het gevoel hebben dat ze moeten onderhandelen met het mes op de keel. ‘Als we ons heel kritisch opstellen, kan de directie misschien beslissen om minder winkels over te nemen’, klinkt het.\n\nHet volgende overleg tussen vakbonden en directie vindt plaats op 6 augustus.","Wibra wil grondige reorganisatie uitvoeren, onduidelijk hoeveel winkels sluiten"
5f1595770bc483ab01ef9f26,https://www.tijd.be/r/t/1/id/10240010,2020-07-20T11:33:36.000Z,"Vanaf 2023 zullen leerlingen in Vlaanderen vier keer een centrale toets afleggen. Dé grote vraag wordt of dat tot een publiekelijk rapport van de school leidt.\n\nHet Vlaams onderwijs maakt zich op voor een grote wijziging: over vier jaar zullen voor het eerst leerlingen in heel Vlaanderen dezelfde toetsen afleggen, zodat hun resultaten vergelijkbaar zijn.\n\nDe Vlaamse regering nam die beslissing al in haar regeerakkoord, maar verfijnt ze nu. Een leerling zal de toetsen vier keer moeten afleggen in de schoolcarrière: aan het einde van het vierde en zesde leerjaar en aan het einde van het tweede en zesde middelbaar.\n\nDe regering nam die beslissing op 10 juli, maar communiceerde ze pas afgelopen weekend. Behalve de vier momenten van de toets is ook bepaald dat de eerste toets in 2023 wordt afgenomen en is een budget van 13,5 miljoen euro uitgetrokken voor de voorbereidingen. Een universitair centrum zal de toetsen voorbereiden.\n\nVrijheid van onderwijs\n\nCentrale toetsen liggen gevoelig in Vlaanderen, omdat de vrijheid van onderwijs in de grondwet staat ingeschreven. Met een centrale toets krijgt de overheid cruciale data om zelf onderwijsbeleid te voeren, terwijl dat nu door de koepels gebeurt.\n\n'Met centrale toetsen kan de onderwijswereld in de spiegel kijken', zegt Vlaams minister van Onderwijs Ben Weyts (N-VA). 'Voor het eerst zullen we de leerwinst van alle leerlingen objectief in kaart brengen. En zo kunnen we de kwaliteit van ons onderwijs verbeteren.'\n\nDe onderwijskoepels hebben nu hun eigen testen, maar die maken een brede vergelijking onmogelijk. Het kabinet-Weyts merkt op dat het daardoor onmogelijk is in kaart te brengen welke leerlingen schoolachterstand opgelopen hebben tijdens de lockdown.\n\nCentraal of niet\n\nNet omdat de kwestie zo gevoelig ligt, is het even cruciaal wat de centrale toetsen niet zijn. Ze zijn geen toelatingsexamen om naar een volgend jaar of een volgende school te gaan. Ook de examens aan het einde van het zesde middelbaar vormen dus geen baccalauréat zoals in Frankrijk.\n\nWegens die gevoeligheid spreekt de regering officieel van 'gestandaardiseerde, genormeerde, gevalideerde en net- en koepeloverschrijde proeven'. Al blijft het verwarrend: in zijn persbericht spreekt Weyts wél van 'centrale' toetsen.\n\nDe grote vraag is wat met de resultaten gebeurt. Uiteraard is het de bedoeling dat de Vlaamse overheid met de data onderwijsbeleid kan voeren. Ook de scholen zullen hun rapport krijgen, zegt een woordvoerder van Ben Weyts.\n\nRanglijst Vlaamse scholen?\n\nHet gevoeligste discussiepunt is of ook ouders ze krijgen. Als de 'schoolrapporten' publiek worden, ontstaat een openbare rangschikking van de beste scholen van Vlaanderen. Sommigen denken dat zoiets een race naar de top veroorzaakt. Anderen vrezen vooral dat de scholen die het nu al moeilijk hebben het nog lastiger krijgen.\n\nIn de begeleidende documenten van de Vlaamse regering staat daarover het volgende: 'Wat betreft de publieke bekendmaking wordt ervoor gekozen de resultaten (gecontroleerd) op schoolniveau ter beschikking te stellen aan derden via een jaarlijks rapport of via dashboards. Zo creëren we maximale transparantie naar iedereen. Ouders kunnen de informatie dan ook gebruiken in functie van de schoolkeuze.'\n\nVolgens het kabinet-Weyts is de kwestie nog niet beslist en moet nog worden gedefinieerd wat exact wordt bedoeld met 'schoolniveau' en 'maximale transparantie'. De discussie ligt open, zegt de woordvoerder.\n\nTe simplistisch\n\nEen van de tegenstanders van een publieke ranglijst van scholen is Jan Vanhoof (UA). Hij vreest dat een score kleven op een school te simplistisch is om de onderwijskwaliteit in kaart te brengen. Bovendien leidt zo’n keuze er toe dat àlle vakken moeten worden getest. Andere bezorgdheden zijn dat ouders niet correct inschatten hoe dicht bij elkaar de kwaliteitsniveaus van veel scholen liggen én dat scholen ook punten zullen scoren door het type leerlingen dat ze aantrekken, terwijl de focus op leerwinst moet liggen.",Centrale toetsen openen discussie over ranking Vlaamse scholen
5f1595770bc483ab01ef9f28,https://www.tijd.be/r/t/1/id/10240008,2020-07-20T11:29:50.000Z,"Bezoekers van een event moeten hun naam en telefoonnummer achterlaten. Bij besmetting wordt de adreslijst doorgegeven aan de coronaspeurders van de overheid.\n\nDat heeft de Vlaamse topambtenaar Karine Moykens gezegd op de persconferentie met een update van de coronacijfers. Die briefings zijn herstart omdat het aantal besmettingen stijgt. Tussen 10 en 16 juli waren er gemiddeld 154 besmettingen per dag. Het is de twaalfde dag op rij dat het aantal besmettingen toeneemt. Het gaat vooral om lokale uitbraken - meestal bij mensen tussen 20 en 56 - in Antwerpen, Limburg en West-Vlaanderen. Er zijn ook clusters in Brusselse gemeenten en lokaal in Wallonië.\n\nDe ziekenhuiscijfers zijn voorlopig stabiel. Er zijn een tiental opnames per dag - 145 bedden in totaal. Op intensieve zorg is 3 procent van de beschikbare capaciteit ingenomen door covidpatiënten. Dagelijks overlijden gemiddeld twee mensen in België aan de gevolgen van Covid-19.\n\nTonnen kritiek\n\nNu het virus weer begint te circuleren, wordt de opsporing van besmette mensen cruciaal. De voorbije week was er tonnen kritiek omdat Vlaanderen - dat bevoegd is - er niet in slaagde een deftig traceersysteem op poten te zetten. Karine Moykens, de baas van de werkgroep voor testen en traceren, gaf tijdens een hoorzitting in de coronacommissie van het Vlaams Parlement en bij de persconferentie van het kenniscentrum Sciensano uitleg bij enkele bijkomende maatregelen.\n\nVolgens Moykens zijn afgelopen maand gemiddeld 77 procent van de besmette personen telefonisch bereikt en 86 procent van de hoogrisicocontacten. De voorbije maand zijn ook 1.100 huisbezoeken afgelegd. 'In de helft van de gevallen is er medewerking verleend', zegt Moykens.\n\nWhereabouts\n\nVlaanderen is van plan een turbo te zetten op het systeem om de whereabouts van mensen te achterhalen. 'We willen dat de labo's de resultaten binnen het uur elektronisch doorsturen naar Sciensano. Nu zit er soms twee dagen tussen het labo en Sciensano', aldus Moykens. Nu stuurt Sciensano ook maar één keer per dag een bestand naar de callcenters. Dat wordt nu opgevoerd naar drie. Vanaf 22 juli zal dat gelden voor besmette mensen en vanaf de 27ste voor hoogrisicocontacten. Op termijn moet dat in realtime gebeuren. Daarvoor is de IT-tsaar van de overheid, Frank Robben, bezig met een update van de coronadatabank.\n\nWe willen dat de labo's de resultaten binnen het uur elektronisch doorsturen naar Sciensano. Nu zit er soms twee dagen tussen het labo en Sciensano. Karine Moykens Voorzitter werkgroep testing and tracing\n\nOok moeten events verplicht adreslijsten van de aanwezigen bijhouden. Blijkt een aanwezige besmet, dan moet de lijst met namen en telefoonnummers worden doorgegeven aan de coronaspeurders. Wie met het vliegtuig, de boot, de bus, de trein of de auto naar een risicogebied reist, moet een elektronisch document invullen met de belofte zich strikt aan de quarantaine te houden. Die mensen krijgen ook een sms met een activeringscode om zich direct te laten testen.",Events moeten bezoekers registreren
5f159577f91e9b9d4609d22d,http://feeds.nieuwsblad.be/~r/life/culinair/~3/pmGnEoQLlro/dmf20200720_93380811,2020-07-20T09:20:58.000Z,"Hardrockband Kiss komt op 2 juni 2021 naar het Sportpaleis in Antwerpen. Dat meldt concertorganisator Greenhouse Talent. Het zou de allerlaatste keer zijn dat de band van de iconische frontman Gene Simmons in ons land te zien is, al werd dat ook in 2019 al gezegd over het optreden op Graspop Metal Meeting.\n\nKiss besloot vorig jaar op afscheidstournee te gaan na een carrière van 45 jaar. De “End of the Road”-tour kwam ook langs op Graspop in Dessel en dat smaakte blijkbaar naar meer. De band voegt immers een passage in het Sportpaleis toe aan een reeks data van door de coronacrisis uitgestelde concerten.\n\nKiss werd in 1973 opgericht door zanger/gitarist Paul Stanley en bassist Gene Simmons. Zij zijn tot op vandaag de stuwende krachten achter de groep die klassieke rockhits scoorde als “I Was Made For Lovin’ You” en “Rock and Roll all Nite” en steeds erg theatrale shows brengt. Kiss wordt ook alom herkend door hun zwart-wit geverfde gezichten en glamoureuze outfits.\n\nDe ticketverkoop voor het concert in het Sportpaleis gaat op vrijdag 24 juli om 10 uur van start.",Kiss treedt (opnieuw) laatste keer op in ons land in 2021
5f159577614d76d8c3ae3444,https://www.standaard.be/cnt/dmf20200720_93095781,2020-07-20T09:55:20.000Z,"De situatie is nu minder goed dan 14 dagen geleden, maar die verhoging is vooral gelinkt aan clusters die zich vormen in bepaalde gemeenschappen. ‘De situatie is niet dramatisch, maar we moeten nu ingrijpen’, is de boodschap van het Nationaal Crisiscentrum op de persconferentie over de evolutie van het virus.\n\nHet is voor het eerst sinds het einde van de eerste coronagolf dat het crisiscentrum nog op een persconferentie een toelichting geeft bij de cijfers. ‘Het virus is niet weg. Ook in de vakantie is het er nog’, zegt infectioloog Yves Van Laethem.\n\nHet gemiddelde aantal dagelijkse besmettingen bedroeg in de week tot 16 juli 154,1 per dag. Dat is een stijging van 65,7 procent in vergelijking met een week eerder. Volgens Van Laethem is de stijging vooral merkbaar in de provincies Antwerpen, Limburg en West-Vlaanderen.\n\nZiekenhuizen\n\nIn de ziekenhuizen blijft de situatie wel vrij stabiel. Daar zijn nog 145 bedden ingenomen door Covid-19-patiënten. Er zijn ongeveer een tiental nieuwe hospitalisaties per dag. Op de afdelingen Intensieve zorg wordt zowat 3 procent van de capaciteit ingenomen door mensen die besmet zijn met het coronavirus.\n\nFuiven\n\nDe nieuwe besmettingen situeren zich wel vooral rond grote families en bepaalde evenementen. Boudewijn Catry, de Nederlandstalige woordvoerder, waarschuwt daarom om voorzichtig te blijven. ‘Het virus wordt niet minder besmettelijk omdat we iemand al jaren kennen’. Hij betreurt ook de berichten over grote illegale bijeenkomsten. Fuiven noemt hij ‘de ideale start’ voor een nieuwe verspreiding.\n\n‘Moet snel gaan’\n\nToch is ook Catry nog hoopvol. ‘Het is nog mogelijk om dit beest in zijn kot te krijgen, maar het moet nu, en het moet snel gaan. Laat ons daarom allemaal ons steentje bijdragen door de maatregelen na te leven.’ Daarbij vraagt het crisiscentrum uitdrukkelijk aan wie symptomen heeft om de dokter telefonisch te contacteren. ‘Ga er niet zomaar van uit dat het een kleine verkoudheid is’.\n\n‘Volledig zijn’\n\nKarine Moykens, het hoofd van de Vlaamse coronataskforce, gaf een toelichting bij het contactonderzoek. Een goed contactonderzoek moet voor haar in de eerste plaats snel, en volledig zijn. Op basis van de cijfers van 17 juli merkt ze dat de voorbije maand gemiddeld 77 procent van de besmette personen bereikt werden. Van hen gaf 48 procent contacten door. Daarvan werd 86 procent van de belangrijkste risicocontacten bereikt. Er zijn ook 1.100 huisbezoeken uitgevoerd, waarbij in de helft van de gevallen nieuwe contacten zijn doorgeven.\n\nMoykens ging ook nog in op de voorstellen om de werking te versnellen. Ze deed die voorstellen vanmorgen ook al in detail in het Vlaams parlement. Zo worden labo’s en ziekenhuizen gevraagd om de testresultaten al binnen het uur over te maken. De doorlooptijd binnen de contactcentra moet met tweederde omlaag. Ze stelt ook voor dat op evenementen alle aanwezigen ook hun naam en telefoonnummer moeten achterlaten. Vanaf september zou er ook één Belgische tracing-app komen, maar precieze details zal kan ze pas na 15 augustus geven.\n\nDrie persconferenties per week\n\nTijdens de eerste coronagolf hield het crisiscentrum eerste dagelijks, daarna wekelijks een persconferentie over de cijfers. De laatste in die reeks dateerde van 12 juni. Maar het Overlegcomité had zondag gevraagd om de persconferenties over de coronacijfers weer op te starten, ‘om ervoor te zorgen dat de bevolking de evolutie van de epidemiologische cijfers beter kan begrijpen’.\n\nBedoeling is om voortaan drie keer per week een persconferentie te geven, op maandag, woensdag en vrijdag. Behalve cijfers over de verspreiding van de ziekte zal het crisiscentrum daar ook data over de contactopsporing delen. Daarbij zal Karine Moykens, het hoofd van de Vlaamse coronataskforce, regelmatig zelf aanwezig zijn.","Crisiscentrum: ‘Situatie is niet dramatisch, maar hoogste tijd om actie te nemen’"
5f15957a52a52593eaed11be,https://www.nieuwsblad.be/cnt/dmf20200720_93380811,2020-07-20T09:20:58.000Z,"Hardrockband Kiss komt op 2 juni 2021 naar het Sportpaleis in Antwerpen. Dat meldt concertorganisator Greenhouse Talent. Het zou de allerlaatste keer zijn dat de band van de iconische frontman Gene Simmons in ons land te zien is, al werd dat ook in 2019 al gezegd over het optreden op Graspop Metal Meeting.\n\nKiss besloot vorig jaar op afscheidstournee te gaan na een carrière van 45 jaar. De “End of the Road”-tour kwam ook langs op Graspop in Dessel en dat smaakte blijkbaar naar meer. De band voegt immers een passage in het Sportpaleis toe aan een reeks data van door de coronacrisis uitgestelde concerten.\n\nKiss werd in 1973 opgericht door zanger/gitarist Paul Stanley en bassist Gene Simmons. Zij zijn tot op vandaag de stuwende krachten achter de groep die klassieke rockhits scoorde als “I Was Made For Lovin’ You” en “Rock and Roll all Nite” en steeds erg theatrale shows brengt. Kiss wordt ook alom herkend door hun zwart-wit geverfde gezichten en glamoureuze outfits.\n\nDe ticketverkoop voor het concert in het Sportpaleis gaat op vrijdag 24 juli om 10 uur van start.",Kiss treedt (opnieuw) laatste keer op in ons land in 2021
5f15957a52a52593eaed11bf,https://www.nieuwsblad.be/cnt/dmf20200720_94319752,2020-07-20T11:59:15.000Z,"De situatie is nu minder goed dan 14 dagen geleden, maar die verhoging is vooral gelinkt aan clusters die zich vormen in bepaalde gemeenschappen. “De situatie is niet dramatisch, maar we moeten nu ingrijpen”, is de boodschap van het Nationaal Crisiscentrum op de persconferentie over de evolutie van het virus.\n\nHet is voor het eerst sinds het einde van de eerste coronagolf dat het crisiscentrum nog op een persconferentie een toelichting geeft bij de cijfers. “Het virus is niet weg. Ook in de vakantie is het er nog”, zegt infectioloog Yves Van Laethem.\n\nHet gemiddelde aantal dagelijkse besmettingen bedroeg in de week tot 16 juli 154,1 per dag. Dat is een stijging van 65,7 procent in vergelijking met een week eerder. Volgens Van Laethem is de stijging vooral merkbaar in de provincies Antwerpen, Limburg en West-Vlaanderen.\n\nZiekenhuizen\n\nIn de ziekenhuizen blijft de situatie wel vrij stabiel. Daar zijn nog 145 bedden ingenomen door Covid-19-patiënten. Er zijn ongeveer een tiental nieuwe hospitalisaties per dag. Op de afdelingen Intensieve zorg wordt zowat 3 procent van de capaciteit ingenomen door mensen die besmet zijn met het coronavirus.\n\nFuiven\n\nDe nieuwe besmettingen situeren zich wel vooral rond grote families en bepaalde evenementen. Boudewijn Catry, de Nederlandstalige woordvoerder, waarschuwt daarom om voorzichtig te blijven. “Het virus wordt niet minder besmettelijk omdat we iemand al jaren kennen”. Hij betreurt ook de berichten over grote illegale bijeenkomsten. Fuiven noemt hij “de ideale start” voor een nieuwe verspreiding.\n\n“Moet snel gaan”\n\nToch is ook Catry nog hoopvol. “Het is nog mogelijk om dit beest in zijn kot te krijgen, maar het moet nu, en het moet snel gaan. Laat ons daarom allemaal ons steentje bijdragen door de maatregelen na te leven.” Daarbij vraagt het crisiscentrum uitdrukkelijk aan wie symptomen heeft om de dokter telefonisch te contacteren. “Ga er niet zomaar van uit dat het een kleine verkoudheid is.”\n\n“Volledig zijn”\n\nKarine Moykens, het hoofd van de Vlaamse coronataskforce, gaf een toelichting bij het contactonderzoek. Een goed contactonderzoek moet voor haar in de eerste plaats snel, en volledig zijn. Op basis van de cijfers van 17 juli merkt ze dat de voorbije maand gemiddeld 77 procent van de besmette personen bereikt werden. Van hen gaf 48 procent contacten door. Daarvan werd 86 procent van de belangrijkste risicocontacten bereikt. Er zijn ook 1.100 huisbezoeken uitgevoerd, waarbij in de helft van de gevallen nieuwe contacten zijn doorgeven.\n\nMoykens ging ook nog in op de voorstellen om de werking te versnellen. Ze deed die voorstellen maandagmorgen ook al in detail in het Vlaams Parlement. Zo worden labo’s en ziekenhuizen gevraagd om de testresultaten al binnen het uur over te maken. De doorlooptijd binnen de contactcentra moet met tweederde omlaag. Ze stelt ook voor dat op evenementen alle aanwezigen ook hun naam en telefoonnummer moeten achterlaten. Vanaf september zou er ook één Belgische tracing-app komen, maar precieze details zal kan ze pas na 15 augustus geven.\n\nDrie persconferenties per week\n\nTijdens de eerste coronagolf hield het crisiscentrum eerste dagelijks, daarna wekelijks een persconferentie over de cijfers. De laatste in die reeks dateerde van 12 juni. Maar het Overlegcomité had zondag gevraagd om de persconferenties over de coronacijfers weer op te starten, “om ervoor te zorgen dat de bevolking de evolutie van de epidemiologische cijfers beter kan begrijpen”.\n\nBedoeling is om voortaan drie keer per week een persconferentie te geven, op maandag, woensdag en vrijdag. Behalve cijfers over de verspreiding van de ziekte zal het crisiscentrum daar ook data over de contactopsporing delen. Daarbij zal Karine Moykens, het hoofd van de Vlaamse coronataskforce, regelmatig zelf aanwezig zijn.","Crisiscentrum: “Situatie is niet dramatisch, maar hoogste tijd om actie te nemen”"
5f15957f97b0d131471292b0,https://www.knack.be/nieuws/gezondheid/mogelijke-doorbraak-in-behandeling-van-covid-19/article-news-1621701.html,2020-07-20T08:37:07.000Z,"Klinische testen door het Britse techbedrijf Synairgen van een geneesmiddel op basis van een eiwit kunnen tot een doorbraak in de behandeling van covid-19 leiden.\n\nDat meldt de Britse openbare omroep BBC.\n\nHet biotechbedrijf Synairgen testte SNG001 uit op gehospitaliseerde covid-19 patiënten. Het geneesmiddel is gebaseerd op interferon beta, een eiwit dat het lichaam produceert wanneer het een virale infectie oploopt. Patiënten ademen het middel rechtstreeks de longen in dankzij een verstuiver.\n\nDe eerste resultaten van de klinische tests tonen volgens Synairgen aan dat de kans dat een covid-19-patiënt in een ziekenhuis ernstig ziek wordt, en bijvoorbeeld een beademingsmachine nodig heeft, met 79 procent daalt.\n\nPatiënten bleken twee tot drie keer meer kans te hebben zodanig te herstellen dat de longziekte geen weerslag op hun dagelijks leven had.\n\nBovendien duidden de tests op 'zeer significante reducties' van ademloosheid bij patiënten die een behandeling met SNG001 kregen. De gemiddelde tijd die de met het middel behandelde patiënten in het ziekenhuis doorbrachten, daalde met een derde, naar gemiddeld zes in plaats van negen dagen.\n\nNiet peer reviewed\n\nSynairgen testte het geneesmiddel uit op 101 vrijwilligers die in negen Britse ziekenhuizen waren opgenomen voor een infectie met het nieuwe coronavirus. De helft van hen kreeg SNG001, de andere helft een placebo.\n\nDe BBC waarschuwt wel dat deze bevindingen niet in een door peers nagelezen artikel in een vakblad zijn gepubliceerd en dat het bedrijf niet alle data heeft vrijgegeven.\n\nDat meldt de Britse openbare omroep BBC. Het biotechbedrijf Synairgen testte SNG001 uit op gehospitaliseerde covid-19 patiënten. Het geneesmiddel is gebaseerd op interferon beta, een eiwit dat het lichaam produceert wanneer het een virale infectie oploopt. Patiënten ademen het middel rechtstreeks de longen in dankzij een verstuiver. De eerste resultaten van de klinische tests tonen volgens Synairgen aan dat de kans dat een covid-19-patiënt in een ziekenhuis ernstig ziek wordt, en bijvoorbeeld een beademingsmachine nodig heeft, met 79 procent daalt. Patiënten bleken twee tot drie keer meer kans te hebben zodanig te herstellen dat de longziekte geen weerslag op hun dagelijks leven had. Bovendien duidden de tests op 'zeer significante reducties' van ademloosheid bij patiënten die een behandeling met SNG001 kregen. De gemiddelde tijd die de met het middel behandelde patiënten in het ziekenhuis doorbrachten, daalde met een derde, naar gemiddeld zes in plaats van negen dagen. Synairgen testte het geneesmiddel uit op 101 vrijwilligers die in negen Britse ziekenhuizen waren opgenomen voor een infectie met het nieuwe coronavirus. De helft van hen kreeg SNG001, de andere helft een placebo. De BBC waarschuwt wel dat deze bevindingen niet in een door peers nagelezen artikel in een vakblad zijn gepubliceerd en dat het bedrijf niet alle data heeft vrijgegeven.",Mogelijke doorbraak in behandeling van covid-19
5f1605f48ad858fc202c8b4d,https://vrtnws.be/p.VElR8mNMY,2020-07-20T18:33:15.000Z,"De situatie in Jemen wordt door de VN-Vluchtelingenorganisatie (UNHCR) sinds 2017 systematisch omschreven als de grootste humanitaire crisis ter wereld, maar het lijkt steeds slechter te gaan. Zo waren er volgens een recent rapport van het Yemen Data Project in de eerste 6 maanden van 2020 al 136% meer luchtaanvallen door de Saudi-coalitie dan in de laatste 6 maanden van 2019, ondanks een unilateraal staakt-het-vuren dat door Saudi-Arabië werd afgekondigd.\n\nDit staakt-het-vuren werd echter niet aanvaard door de Houthi-rebellen die ondertussen zijn blijven doorgaan met het afvuren van raketten en explosieve drones richting Saudi-Arabië. “Het staakt-het-vuren heeft de intensiteit van het geweld in Jemen helemaal niet verminderd,” zegt Jean-Nicolas Beuze, UNHCR-vertegenwoordiger in Jemen. “De afgelopen 5 jaar is er zelfs geen mogelijkheid tot vrede geweest, wat zeer problematisch is voor de Jemenitische bevolking.” (Lees verder onder de foto)","""Al dit geweld tijdens een pandemie is onverantwoord"": VRT NWS spreekt met UNHCR in Jemen"
5f16767b6a67f4a42a953c80,https://sportmagazine.knack.be/sport/voetbal-nationaal/wie-is-bright-osayi-samuel-22-het-target-van-club-brugge/article-longread-1621813.html,2020-07-21T03:00:07.000Z,"Als iemand Krépin Diatta in Brugge komt weghalen, dan is Club al voorbereid. Het onderhandelde de voorbije weken met Bright Osayi-Samuel en QPR, diens Londense club. Wie is de lichtvoetige Nigeriaan, die zich spiegelt aan Trevor Sinclair?\n\nBrighty noemt Mark Warburton hem liefkozend. Warburton is de coach van tweedeklasser QPR, waar de rechtsbuiten deze zomer einde contract zou geweest zijn, ware het niet dat de club een optieclausule in zijn contract lichtte. Dat verbindt hem nu nog tot juni 2021 aan QPR, dat hem in 2017 weghaalde bij Blackpool. Omdat Osayi-Samuel, geboren in Nigeria maar al jong verhuisd naar Londen, niet wilde verlengen, besloot men hem te verkopen.\n\nClub was de voorbije weken een van de geïnteresseerden en lijkt het te halen. Warburton stelde zijn spits zaterdag tegen Millwall alvast niet op. 'Omdat onderhandelingen met een Belgische ploeg in een vergevorderd stadium zitten.'\n\nIn Blackpool volgen ze het nieuws op de voet. De ploeg onderhandelde in 2017 een sell-on fee toen de winger naar Loftus Road wilde. Terug naar Londen waar Blackpool hem had weggehaald. Dat was de verdienste van Richie Kyle, inmiddels coach bij de Engelse FA, omdat hij geloofde in het talent van de tiener. Osayi-Samuel ging er de eerste maanden nog wat bij de jeugd voetballen maar kwam al in maart 2015 voor het eerst in de A-ploeg piepen, op een moment dat een degradatie uit het Championship al zo goed als vaststond.\n\nDe sterke punten: zijn snelheid en kracht. De werkpunten: overzicht, de bal op het juiste moment goed voor doel kunnen brengen.\n\nBlackpool tuimelde het seizoen daarna, in een vloeiende beweging, door, naar League Two. Acht managers in 3,5 jaar tijd zegt genoeg, het sportief bewind is er dramatisch. In de kelder van het Engelse profgebeuren steekt de jonge tiener wel steeds meer en meer de neus aan het venster. Als Blackpool in mei 2017 via de eindronde op Wembley weer naar de League One promoveert, is zijn aandeel groot. Drie assists en vier doelpunten zeggen de stats.\n\nDe sterke punten: zijn snelheid en kracht. De werkpunten: dezelfde als die van pakweg Anderlechtspeler Doku: overzicht, de bal op het juiste moment goed voor doel kunnen brengen. Zijn probleem, talent omzetten in rendement, is leeftijdgebonden. Osayi-Samuel is steevast één van de jongsten in de kleedkamer, wat voor een stil persoon niet altijd evident is. De coach, Gary Bowyer, speelt daarop in door hem tijdens teammeetings te vragen om recht te staan en de groep toe te spreken. Kleine dingen die hem meer zelfvertrouwen geven, getuigt hij in interviews met de lokale Blackpool Gazette.\n\nDat hij de vrije val van de ploeg van op de eerste rij meemaakte, staalt ook zijn karakter. In een interview met de Gazette zegt Oasyi-Samuel daarover: 'Als je niet presteerde, stonden ze klaar, de fans, met hun kritiek: 'Je bent deze club niet waard. Dit is niks voor jou.''\n\nDeadline day\n\nScouts geloven wél in hem en in de lokale krant lees je al heel vroeg de eerste namen van ploegen die hem volgen. Arsenal en Tottenham al op 25 augustus 2016. Zij komen het 18-jarige talent volgen tegen Barnet. In februari 2017 komen Everton en Aston Villa bij op dat lijstje, later onder meer nog Burnley, en met West Ham, Leicester City en Fulham lagen er de voorbije weken nog kapers voor de kust.\n\nUiteindelijk is het QPR dat toehapt, in september 2017, op deadline day. De winger is dan in Londen en sluit een persoonlijk akkoord met zijn nieuwe club. Maar dan begint het zenuwachtige dat we kennen van de docureeks over Sunderland. Als QPR belt naar Owen Oyston, de eigenaar van Blackpool, neemt die de telefoon niet op. Osayi-Samuel, in The Independent: 'Er waren nog tien minuten te gaan, en de lijn bleef onbeantwoord. De deal was dood, leek het. Mijn zaakwaarnemer belde de manager, maar die zei dat hij niks meer kon doen. Het was uit zijn handen genomen. Toen ben ik zelf in actie geschoten, met bellen en berichtjes sturen.'\n\nNiks hielp. Overtuigd dat het voorbij was zonder akkoord, ging hij terug naar zijn hotelkamer in de stad. Daar begon hij te bidden. Hij belde zijn ma, en zijn zaakwaarnemer probeerde hem te kalmeren. Helemaal aangedaan vatte hij die nacht amper de slaap. 's Anderendaags nam hij de trein, in Euston Station. 'Bedroefd. Boos.'\n\nBright Osayi-Samuel kwam vorige zomer voor 1 miljoen pond naar QPR. Club wil hem al na 1 seizoen voor een vijfvoud van dat bedrag. © GETTY\n\nToen belde plots zijn makelaar. Een en ander was alsnog in orde geraakt. Een paar minuten later rinkelde de telefoon weer. Ian Holloway hing aan de lijn, toen de manager van QPR. Dat hij blij was met zijn nieuwe transfer. Brighty wist niet meer waar hij het had. QPR betaalde ongeveer 1 miljoen pond, Club Brugge doet dat bedrag ongeveer maal vijf, na een seizoen met vijf assists en acht goals.\n\nData driven\n\nTrevor Sinclair, nu 47, is zijn grote voorbeeld. Ook die ging van Blackpool naar QPR, en later van daar naar de Engelse top én de nationale ploeg. Een gelijkaardig traject heeft ook Osayi-Samuel voor ogen, zij het eventueel via een door corona gestimuleerd ommetje in België.\n\nMark Warburton, de huidige coach van QPR, heeft in zijn verdere ontwikkeling een grote rol gespeeld. Warburton houdt van data, en houdt niet van balbezit om het balbezit. Het gaat om kansen creëren en verticaal spel. QPR was vorig seizoen in de tweede afdeling geen topploeg, maar scoort hoog in dat soort statistieken: gecreëerde kansen, hoge pressing, met de spitsen als eerste verdedigers bij balverlies. En die spitsen moeten wel niet schieten vanop afstand, want dan heb je het slecht gedaan, vind Warburton.\n\nDe man volgde vorige zomer Steve McClaren op die maar 12 punten uit zijn laatste 20 wedstrijden had gehaald en moest al snel om financiële redenen zijn beste spelers laten gaan. Onder hen Luke Freeman, die bij Sheffield United aan de slag ging. De reactie was er geen van angst en veel volk achter de bal, zoals McClaren had gedaan toen de start tegenviel.\n\nWarburton koos voor de aanval, en voor de jeugd. Begeleid door data, verzameld in beelden. Hij kwam 's ochtends al vaak voor zessen aan op de club en tegen dat de spelers zich moesten melden, rond kwart voor negen, was alles wat ze gingen doen al afgelijnd op het oefenveld.\n\nHij liet ook de urine van de spelers testen, om te zien of ze voldoende de inspanningen van de dagen voordien hadden verteerd, en liet de trainingen vanuit de lucht filmen. In de kleedkamer hing de data van iedereen van de wedstrijden voordien: afgelegde kilometers, schoten op doel, de runs,... Warburton toonde zich ook fan van het heel korte werk, intensief trainen. Zeven tegen zeven, gedurende vijf minuten. Of vijf tegen vijf, vier minuutjes lang. Kort en krachtig. Ideaal voor flyers als Brighty.\n\nIedereen had recht op een evaluatie, ook als je niet speelde. Warburton nam na de training, soms niet langer dan een uur maar wel intens, tien, twintig minuutje de tijd om je te wijzen op wat nog beter kon, legt de speler in de Blackpool Gazette uit, als die hem in maart gaan opzoeken. 'Zaken waar ik moest aan werken. Mijn crosses, het bedienen van de anderen in de box.'\n\nMichael Krmencik en David Okereke kunnen er straks alleen wel bij varen. Als een dezer uren de laatste horden worden genomen en Club zijn eerste zomertransfer definitief beet heet.\n\nBrighty noemt Mark Warburton hem liefkozend. Warburton is de coach van tweedeklasser QPR, waar de rechtsbuiten deze zomer einde contract zou geweest zijn, ware het niet dat de club een optieclausule in zijn contract lichtte. Dat verbindt hem nu nog tot juni 2021 aan QPR, dat hem in 2017 weghaalde bij Blackpool. Omdat Osayi-Samuel, geboren in Nigeria maar al jong verhuisd naar Londen, niet wilde verlengen, besloot men hem te verkopen. Club was de voorbije weken een van de geïnteresseerden en lijkt het te halen. Warburton stelde zijn spits zaterdag tegen Millwall alvast niet op. 'Omdat onderhandelingen met een Belgische ploeg in een vergevorderd stadium zitten.'In Blackpool volgen ze het nieuws op de voet. De ploeg onderhandelde in 2017 een sell-on fee toen de winger naar Loftus Road wilde. Terug naar Londen waar Blackpool hem had weggehaald. Dat was de verdienste van Richie Kyle, inmiddels coach bij de Engelse FA, omdat hij geloofde in het talent van de tiener. Osayi-Samuel ging er de eerste maanden nog wat bij de jeugd voetballen maar kwam al in maart 2015 voor het eerst in de A-ploeg piepen, op een moment dat een degradatie uit het Championship al zo goed als vaststond.Blackpool tuimelde het seizoen daarna, in een vloeiende beweging, door, naar League Two. Acht managers in 3,5 jaar tijd zegt genoeg, het sportief bewind is er dramatisch. In de kelder van het Engelse profgebeuren steekt de jonge tiener wel steeds meer en meer de neus aan het venster. Als Blackpool in mei 2017 via de eindronde op Wembley weer naar de League One promoveert, is zijn aandeel groot. Drie assists en vier doelpunten zeggen de stats. De sterke punten: zijn snelheid en kracht. De werkpunten: dezelfde als die van pakweg Anderlechtspeler Doku: overzicht, de bal op het juiste moment goed voor doel kunnen brengen. Zijn probleem, talent omzetten in rendement, is leeftijdgebonden. Osayi-Samuel is steevast één van de jongsten in de kleedkamer, wat voor een stil persoon niet altijd evident is. De coach, Gary Bowyer, speelt daarop in door hem tijdens teammeetings te vragen om recht te staan en de groep toe te spreken. Kleine dingen die hem meer zelfvertrouwen geven, getuigt hij in interviews met de lokale Blackpool Gazette.Dat hij de vrije val van de ploeg van op de eerste rij meemaakte, staalt ook zijn karakter. In een interview met de Gazette zegt Oasyi-Samuel daarover: 'Als je niet presteerde, stonden ze klaar, de fans, met hun kritiek: 'Je bent deze club niet waard. Dit is niks voor jou.''Scouts geloven wél in hem en in de lokale krant lees je al heel vroeg de eerste namen van ploegen die hem volgen. Arsenal en Tottenham al op 25 augustus 2016. Zij komen het 18-jarige talent volgen tegen Barnet. In februari 2017 komen Everton en Aston Villa bij op dat lijstje, later onder meer nog Burnley, en met West Ham, Leicester City en Fulham lagen er de voorbije weken nog kapers voor de kust.Uiteindelijk is het QPR dat toehapt, in september 2017, op deadline day. De winger is dan in Londen en sluit een persoonlijk akkoord met zijn nieuwe club. Maar dan begint het zenuwachtige dat we kennen van de docureeks over Sunderland. Als QPR belt naar Owen Oyston, de eigenaar van Blackpool, neemt die de telefoon niet op. Osayi-Samuel, in The Independent: 'Er waren nog tien minuten te gaan, en de lijn bleef onbeantwoord. De deal was dood, leek het. Mijn zaakwaarnemer belde de manager, maar die zei dat hij niks meer kon doen. Het was uit zijn handen genomen. Toen ben ik zelf in actie geschoten, met bellen en berichtjes sturen.'Niks hielp. Overtuigd dat het voorbij was zonder akkoord, ging hij terug naar zijn hotelkamer in de stad. Daar begon hij te bidden. Hij belde zijn ma, en zijn zaakwaarnemer probeerde hem te kalmeren. Helemaal aangedaan vatte hij die nacht amper de slaap. 's Anderendaags nam hij de trein, in Euston Station. 'Bedroefd. Boos.'Toen belde plots zijn makelaar. Een en ander was alsnog in orde geraakt. Een paar minuten later rinkelde de telefoon weer. Ian Holloway hing aan de lijn, toen de manager van QPR. Dat hij blij was met zijn nieuwe transfer. Brighty wist niet meer waar hij het had. QPR betaalde ongeveer 1 miljoen pond, Club Brugge doet dat bedrag ongeveer maal vijf, na een seizoen met vijf assists en acht goals.Trevor Sinclair, nu 47, is zijn grote voorbeeld. Ook die ging van Blackpool naar QPR, en later van daar naar de Engelse top én de nationale ploeg. Een gelijkaardig traject heeft ook Osayi-Samuel voor ogen, zij het eventueel via een door corona gestimuleerd ommetje in België.Mark Warburton, de huidige coach van QPR, heeft in zijn verdere ontwikkeling een grote rol gespeeld. Warburton houdt van data, en houdt niet van balbezit om het balbezit. Het gaat om kansen creëren en verticaal spel. QPR was vorig seizoen in de tweede afdeling geen topploeg, maar scoort hoog in dat soort statistieken: gecreëerde kansen, hoge pressing, met de spitsen als eerste verdedigers bij balverlies. En die spitsen moeten wel niet schieten vanop afstand, want dan heb je het slecht gedaan, vind Warburton.De man volgde vorige zomer Steve McClaren op die maar 12 punten uit zijn laatste 20 wedstrijden had gehaald en moest al snel om financiële redenen zijn beste spelers laten gaan. Onder hen Luke Freeman, die bij Sheffield United aan de slag ging. De reactie was er geen van angst en veel volk achter de bal, zoals McClaren had gedaan toen de start tegenviel. Warburton koos voor de aanval, en voor de jeugd. Begeleid door data, verzameld in beelden. Hij kwam 's ochtends al vaak voor zessen aan op de club en tegen dat de spelers zich moesten melden, rond kwart voor negen, was alles wat ze gingen doen al afgelijnd op het oefenveld. Hij liet ook de urine van de spelers testen, om te zien of ze voldoende de inspanningen van de dagen voordien hadden verteerd, en liet de trainingen vanuit de lucht filmen. In de kleedkamer hing de data van iedereen van de wedstrijden voordien: afgelegde kilometers, schoten op doel, de runs,... Warburton toonde zich ook fan van het heel korte werk, intensief trainen. Zeven tegen zeven, gedurende vijf minuten. Of vijf tegen vijf, vier minuutjes lang. Kort en krachtig. Ideaal voor flyers als Brighty.Iedereen had recht op een evaluatie, ook als je niet speelde. Warburton nam na de training, soms niet langer dan een uur maar wel intens, tien, twintig minuutje de tijd om je te wijzen op wat nog beter kon, legt de speler in de Blackpool Gazette uit, als die hem in maart gaan opzoeken. 'Zaken waar ik moest aan werken. Mijn crosses, het bedienen van de anderen in de box.'Michael Krmencik en David Okereke kunnen er straks alleen wel bij varen. Als een dezer uren de laatste horden worden genomen en Club zijn eerste zomertransfer definitief beet heet.","Wie is Bright Osayi-Samuel (22), het target van Club Brugge?"
5f171f33f2b2bc483d5a8c11,https://vrtnws.be/p.Pby1p9Y96,2020-07-21T14:42:29.000Z,"In persberichten van het Instituut voor Natuur- en Bosonderzoek (INBO) is te lezen dat er naast August en Noëlla nog wolven aanwezig zijn in onze contreien. Voor het beoordelen van waarnemingsdata en het vertalen ervan naar ""voorkomen en verspreiding"" van wolven worden betrouwbaarheidscriteria gehanteerd die internationaal gangbaar zijn. Daaruit blijkt dat het in totaal om elf individuen gaat. Naast de gedode Naya, het wolvenpaar August en Noëlla en hun vier jongen, passeerden er nog vier geïdentificeerde zwervende wolven in Vlaanderen.",Sinds 2018 werden al elf wolven waargenomen in Vlaanderen
5f171f366f961212dd86b7fb,https://www.standaard.be/cnt/dmf20200721_95130296,2020-07-21T14:15:05.000Z,"Technologiebedrijf Apple heeft aangekondigd dat het binnen tien jaar volledig CO 2 -neutraal wil zijn. Dat meldt het bedrijf in een persbericht.\n\nOp dit moment is Apple al voor een groot deel CO 2 -neutraal, zoals de datacenters en de kantoren, maar het bedrijf belooft om ook de bevoorradingslijn neutraal te maken. Op die manier moet elk Apple-apparaat klimaatneutraal worden. ‘Bedrijven hebben een kans om een duurzamere toekomst te helpen bouwen’, zegt ceo Tim Cook. ‘De innovaties zijn niet enkel goed voor de planeet, ze helpen ook om onze producten energiezuiniger te maken.’ Met de belofte om CO 2 -neutraal te worden hoopt Apple deel uit te maken van een ‘veel grotere verandering’.\n\nConcreet betekent het dat Apple 75 procent minder CO 2 wil uitstoten en met oplossingen komt voor de overige 25 procent, bijvoorbeeld door bomen te planten of habitats te herstellen. Onder meer de ecosystemen in Colombia en de savannes in Kenya worden genoemd, al worden daarbij geen bedragen genoemd.\n\nMinderheidsgroepen\n\nTegelijk wil Apple inzetten op bedrijven van minderheidsgroepen en op gemeenschappen die lijden onder milieurisico’s. ‘Systemisch racisme en klimaatverandering zijn geen aparte problemen’, vindt Lisa Jackson, verantwoordelijk voor de milieu- en sociale initiatieven bij Apple.\n\nApple zegt dat 74 procent van hun uitstoot gecreëerd wordt tijdens het maken van de producten. Daarom zegt het bedrijf mee te werken aan een ‘Green Fund’ voor de VS en China, zodat leveranciers groener kunnen werken. Zeventig leveranciers van Apple hebben gezegd dat ze honderd procent hernieuwbare energie zullen gebruiken, net als Apple zelf.",Apple wil volledig CO<sub>2</sub>-neutraal zijn tegen 2030
5f175773c02433d66cc1f4b9,http://feeds.nieuwsblad.be/~r/nieuws/snelnieuws/~3/UtZGF7ghOuI/dmf20200721_97070371,2020-07-21T20:36:08.000Z,"35 jaar bleef de moord op Paul Aikman onopgelost. Maar nu heeft de politie dankzij nieuwe CSI-technieken de 55-jarige Earl Wilson ontmaskerd. Op basis van sigarettenpeuken die op de plaats delict waren gevonden. Die waren al onderzocht, maar er werd geen match gevonden. Bij nieuw onderzoek, met recente technieken, werden nu wel harde bewijzen gevonden. De dader zat intussen al in de cel voor andere feiten.\n\nEarl Wilson werd maandag beschuldigd van moord met voorbedachten rade op Paul Aikman in 1985. Het lichaam van het slachtoffer werd in september 1985 bij een rustplaats op de Turner Turnpike in Oklahoma gedumpt. De man was met verscheidene messteken omgebracht. Maar nooit werd er een motief of een dader gevonden. Getuigen waren er ook niet. De plaats waar het lichaam werd aangetroffen, was immers afgelegen. Onderzoekers verzamelden destijds wel sigarettenpeuken op de plaats delict. Maar er kon geen DNA-link worden gevonden.\n\nBij zijn arrestatie werd zijn DNA in een databank gestopt. “Dankzij de vooruitgang op het gebied van DNA-technologie kunnen autoriteiten cold cases opnieuw bekijken en DNA-profielen die destijds al onderzocht werden, opnieuw bekijken om te zien of er toch geen link kan gevonden. Dat was in dit dossier dus het geval”, zegt procureur-generaal Hunter.\n\nWilson, die een lange criminele geschiedenis heeft, zit sinds 2016 in een gevangenis in Oklahoma voor seksueel misbruik. Hij is al opnieuw verhoord, maar legde nog geen verklaringen of bekentenissen af.\n\nNabestaanden van het slachtoffer zijn opgelucht dat de zaak eindelijk is opgelost en hopen van de dader te vernemen waarom hij de moord heeft gepleegd. Paul Aikman was een familieman waar niets op aan te merken viel. Waarom net hij moest sterven, is voor de familie altijd een raadsel gebleven. Hopelijk kan Wilson hen nu antwoorden geven.",Moordenaar na 35 jaar ontmaskerd door sigarettenpeuk
5f17577b0d10418a527049bb,https://www.nieuwsblad.be/cnt/dmf20200721_97070371,2020-07-21T20:36:08.000Z,"35 jaar bleef de moord op Paul Aikman onopgelost. Maar nu heeft de politie dankzij nieuwe CSI-technieken de 55-jarige Earl Wilson ontmaskerd. Op basis van sigarettenpeuken die op de plaats delict waren gevonden. Die waren al onderzocht, maar er werd geen match gevonden. Bij nieuw onderzoek, met recente technieken, werden nu wel harde bewijzen gevonden. De dader zat intussen al in de cel voor andere feiten.\n\nEarl Wilson werd maandag beschuldigd van moord met voorbedachten rade op Paul Aikman in 1985. Het lichaam van het slachtoffer werd in september 1985 bij een rustplaats op de Turner Turnpike in Oklahoma gedumpt. De man was met verscheidene messteken omgebracht. Maar nooit werd er een motief of een dader gevonden. Getuigen waren er ook niet. De plaats waar het lichaam werd aangetroffen, was immers afgelegen. Onderzoekers verzamelden destijds wel sigarettenpeuken op de plaats delict. Maar er kon geen DNA-link worden gevonden.\n\nBij zijn arrestatie werd zijn DNA in een databank gestopt. “Dankzij de vooruitgang op het gebied van DNA-technologie kunnen autoriteiten cold cases opnieuw bekijken en DNA-profielen die destijds al onderzocht werden, opnieuw bekijken om te zien of er toch geen link kan gevonden. Dat was in dit dossier dus het geval”, zegt procureur-generaal Hunter.\n\nWilson, die een lange criminele geschiedenis heeft, zit sinds 2016 in een gevangenis in Oklahoma voor seksueel misbruik. Hij is al opnieuw verhoord, maar legde nog geen verklaringen of bekentenissen af.\n\nNabestaanden van het slachtoffer zijn opgelucht dat de zaak eindelijk is opgelost en hopen van de dader te vernemen waarom hij de moord heeft gepleegd. Paul Aikman was een familieman waar niets op aan te merken viel. Waarom net hij moest sterven, is voor de familie altijd een raadsel gebleven. Hopelijk kan Wilson hen nu antwoorden geven.",Moordenaar na 35 jaar ontmaskerd door sigarettenpeuk
5f175780b5eb47a80fe1460b,https://www.tijd.be/r/t/1/id/10240157,2020-07-21T19:56:00.000Z,"Meer mondmaskers, verplicht invullen van reispapieren en een lokale turbo op de strijd tegen oprukkende coronaclusters. Dat ligt op tafel om het opflakkerende virus weer in zijn kot te krijgen.\n\nDe federale overheid, de regio's en de experts die de overheid bijstaan in de gezondheidscrisis hielden dinsdag overleg om het opflakkerende coronavirus in te dijken. Het aantal besmettingen stijgt opnieuw, met vorige week gemiddeld 150 besmettingen per dag. Pas donderdag wordt definitief afgeklopt, maar de contouren van wat op tafel ligt, zijn al duidelijk.\n\nMini-besmettingspiek\n\nHet acuutst is het indijken van een minibesmettingspiek. Overal in het land zijn virusexplosietjes. Overigens is het virus ook in onze buurlanden, en zelfs in delen van Azië waar het lang goed onder controle was, in opmars.\n\nLokaal moeten burgemeesters meer maatregelen kunnen nemen tegen plaatselijke broeihaarden en gemeenschappen die veel infecties kennen. Maggie De Block Federaal minister van Volksgezondheid\n\nHet virus grijpt rond zich heen in stedelijk gebied, maar zeker ook daarbuiten, nu nog beperkt tot kleine groepjes mensen die elkaar besmetten. 'Lokaal moeten burgemeesters meer maatregelen kunnen nemen tegen plaatselijke broeihaarden en gemeenschappen die veel infecties kennen', zegt minister van Volksgezondheid Maggie De Block (Open VLD). Ze wil haarfijn laten uitzoeken wie hoe besmet raakt.\n\nOmdat de corona-opsporing vierkant draait, heeft Vlaanderen online een draaiboek gepubliceerd voor lokale uitbraken. De bedoeling is dat de Nationale Veiligheidsraad, het overleg tussen federale topministers, de minister-presidenten en de gezondheidsexperts, dat donderdag formeel goedkeurt en dat Wallonië en Brussel het draaiboek overnemen.\n\nMeer bottom-up\n\nIn grote lijnen komt er een omkering van de aanpak van de contactopsporing. Het systeem wordt meer bottom-up in plaats van top-down, vanuit een centrale database en een centrale aansturing van de contacttracers die besmette mensen en hun contacten bellen. De bedoeling is meer in te zetten op ­lokale opsporing, waarbij een beroep wordt gedaan op huisartsen en lokale zorgwerkers. Die laatsten zijn sinds 1 juli verzameld in zestig Vlaamse zorgclusters. Die kunnen versterking krijgen van het nationale niveau. Dat moet een fijnmazig systeem opleveren, met de optie chirurgische ingrepen te doen, van het sluiten van een school, een horecazaak of een bedrijf, tot in het allerslechtste scenario lokale lockdowns.\n\nDaarnaast wordt gewerkt aan maatregelen die op middellange termijn het virus weer aan de ketting moeten krijgen. Wie vanuit het buitenland België binnenkomt - met het vliegtuig, de boot, de trein, de bus of de auto - moet 48 uur op voorhand een online formulier invullen, zoals veel Europese landen al gebruiken. Dat moet helpen mensen beter en sneller te traceren.\n\nMondmaskerplicht\n\nDe mondmaskerplicht wordt wellicht ook uitgebreid. Navraag leert dat het niet de bedoeling is mondmaskers overal op straat te verplichten, maar wel op drukke plaatsen. Bijvoorbeeld niet langer zodra je een winkel binnengaat, maar meteen in de hele winkelstraat. Mogelijk worden mondmaskers ook verplicht in de horeca als je van en naar je tafel gaat.\n\nMinister van Binnenlandse Zaken Pieter De Crem (CD&V) zal juridisch onderzoeken of een strengere handhaving van de bestaande coronaregels mogelijk is. De analyse is dat er niet veel mis is met het huidige regime, maar dat mensen er in zomermodus veel te laks mee omspringen.",Nog strengere mondmaskerplicht op tafel
5f1870b9a883a2ca6efdb42e,https://www.tijd.be/r/t/1/id/10240301,2020-07-22T16:04:35.000Z,"De waarde van de Boël-holding klom sinds de forse coronadip van eind maart met een half miljard euro tot 7,33 miljard euro eind juni. Maar Sofina is nog steeds enkele honderden miljoenen minder waard dan begin dit jaar.\n\nSofina publiceert sinds 2018 twee keer per jaar een nieuwsbrief. De holding van de familie Boël gunt daarmee, al kort na het afsluiten van elk halfjaar, beknopt inzage in haar kerncijfers en de belangrijkste ontwikkelingen in haar portefeuille.\n\nUit nieuwsbrief nummer zes blijkt dat de nettoactiefwaarde van de holding, de belangrijkste barometer van de mate waarin de managers waarde creëren, eind juni 7,33 miljard euro bedroeg. Dat is een half miljard meeer dan eind maart (6,79 miljard) - een bedrag dat toen negatief beïnvloed werd door de forse correctie op de beurzen -, maar nog steeds minder dan begin dit jaar (7,6 miljard).\n\nPer aandeel bedraagt de nettoactiefwaarde 217 euro, tegenover 208 euro een jaar eerder en 227 miljoen begin dit jaar. KBC rekende per 30 juni op 222 euro per aandeel.\n\nIn en uit\n\nSofina bevestigt in zijn nieuwsbrief twee van zijn investeringen uit het eerste halfjaar. Het stapte zoals bekend in maart in Qingzhu, een Chinese beheerder van lowcosthotels, en twee maanden later in Kopi Kenangan, een Indonesische koffieketen. Ook Verlinvest het vehikel van de AB InBev-familie de Spoelberch, nam deel aan die operatie. Welke bedragen met die investeringen gepaard gingen, wordt niet meegegeven.\n\nSofina maakte ook twee belangrijke exits in het eerste halfjaar. Het verkocht zijn aandelen in de databank van videobeelden Giphy aan Facebook en zijn participatie in de maaltijdkoerier Postmates aan Uber. Tegen de waardering die circuleert voor de Giphy-deal (400 miljoen dollar), zou die transactie Sofina zo'n 16 miljoen dollar moeten opgeleverd hebben. De verkoop van Postmates zou de kassa wat meer doen rinkelen. Sofina gaat op die transactie zo'n 83 miljoen dollar binnenrijven, wanneer de deal begin volgend jaar afgerond wordt.\n\nSolidariteitsfonds\n\nSofina gaat voorts een coronagerelateerd solidariteitssfonds lanceren. De Boël-holding heeft dat fonds met 20 miljoen euro gespijsd. Daar zullen nog bijdragen van het topmanagement en van leden van de raad van bestuur bovenop komen. Het fonds zal beheerd worden door Koning Boudewijnstichting (KBS), een duurtijd van twee jaar hebben en focussen op de gezonheidssector en de digitale kloof die de coronacrisis zichtbaar op het vlak van opvoeding.",Sofina komt coronadip nog niet te boven
5f18a8f5dfec422e7934a988,https://www.standaard.be/cnt/dmf20200722_97159972,2020-07-22T19:53:07.000Z,"Stacks, het pannenkoekenhuisje op het Antwerpse Zuid waar eind juni een handgranaat ontplofte, mag weer opengaan. Dat heeft de Raad van State (RvS) beslist. Burgemeester Bart De Wever (N-VA) had vorige week een verplichte sluiting opgelegd uit vrees voor nieuw geweld.\n\nDe uitbaters van de zaak, drie broers, waren eerder ook al geviseerd: aan hun woning in Berchem ontplofte in september 2019 ook al eens een granaat. Eind vorige week besliste de burgemeester daarom dat hun pas geopende restaurant op de hoek van de Volkstraat en de Scheldestraat een maand de deuren dicht moest houden. De dag van de granaatontploffing was de zaak immers gewoon weer opengegaan.\n\n‘Na de tijdelijke sluiting door de burgemeester hebben wij bij hoogdringendheid een verzoekschrift ingediend bij de Raad van State’, zegt advocaat John Maes die het restaurant bijstaat. ‘De Raad van State heeft nu beslist dat de beslissing van de burgemeester geschorst wordt.’\n\nVoorwaarde\n\nVolgens Maes struikelt de RvS over een voorwaarde waaraan de zaak moet voldoen alvorens ze van de burgemeester terug open zou mogen. Zo mocht niemand die bij de zaak betrokken was veroordeeld of politioneel gekend zijn voor verdovende middelen, criminele organisatie of wapens.\n\n‘Zo'n voorwaarde is onmogelijk en zou kunnen leiden tot een definitieve sluiting’, legt Maes uit. ‘Als men personeel aanneemt is het niet te controleren of zij ergens in politionele databanken zoals de ANG voorkomen, al dan niet terecht.’\n\nStacks mag in principe donderdag weer open. ‘Er is nog wat tijd nodig om te heropenen, dat zal goed en georganiseerd verlopen’, aldus Maes. Het stadsbestuur vindt het naar eigen zeggen jammer dat de rechtbank niet volgt. ‘De beslissing was nochtans weloverwogen’, zegt Johan Vermant, de woordvoerder van de burgemeester. ‘We bekijken de situatie verder.’",Antwerps pannenkoekenhuis waar granaat ontplofte mag weer op... (Antwerpen)
5f18a8f51c6dd7cdd3bf9b92,https://www.gva.be/cnt/dmf20200722_96883470/pannenkoekenhuisje-op-het-zuid-waar-granaat-ontplofte-mag-weer-open,2020-07-22T19:22:08.000Z,"Stacks, het pannenkoekenhuisje op het Antwerpse Zuid waar eind juni een handgranaat ontplofte, mag weer opengaan. Dat heeft de Raad van State (RvS) beslist. Burgemeester Bart De Wever (N-VA) had vorige week een verplichte sluiting opgelegd uit vrees voor nieuw geweld.\n\nDe uitbaters van de zaak, drie broers, waren eerder ook al geviseerd: aan hun woning in Berchem ontplofte in september 2019 ook al eens een granaat. Eind vorige week besliste de burgemeester daarom dat hun pas geopende restaurant op de hoek van de Volkstraat en de Scheldestraat een maand de deuren dicht moest houden. De dag van de granaatontploffing was de zaak immers gewoon weer opengegaan.\n\n“Na de tijdelijke sluiting door de burgemeester hebben wij bij hoogdringendheid een verzoekschrift ingediend bij de Raad van State”, zegt advocaat John Maes die het restaurant bijstaat. “De Raad van State heeft nu beslist dat de beslissing van de burgemeester geschorst wordt.”\n\nVoorwaarde\n\nVolgens Maes struikelt de RvS over een voorwaarde waaraan de zaak moet voldoen alvorens ze van de burgemeester terug open zou mogen. Zo mocht niemand die bij de zaak betrokken was veroordeeld of politioneel gekend zijn voor verdovende middelen, criminele organisatie of wapens.\n\n“Zo'n voorwaarde is onmogelijk en zou kunnen leiden tot een definitieve sluiting”, legt Maes uit. “Als men personeel aanneemt is het niet te controleren of zij ergens in politionele databanken zoals de ANG voorkomen, al dan niet terecht.”\n\nStacks mag in principe donderdag weer open. “Er is nog wat tijd nodig om te heropenen, dat zal goed en georganiseerd verlopen”, aldus Maes. Het stadsbestuur vindt het naar eigen zeggen jammer dat de rechtbank niet volgt. “De beslissing was nochtans weloverwogen”, zegt Johan Vermant, de woordvoerder van de burgemeester. “We bekijken de situatie verder.” (sare, dvd)",Pannenkoekenhuisje op het Zuid waar granaat ontplofte mag we... (Antwerpen)
5f18a8fb047ba18a41ca3edd,https://www.tijd.be/r/t/1/id/10240317,2020-07-22T17:47:01.000Z,"Hopelijk wordt donderdag op de veiligheidsraad eindelijk wat duidelijker hoe de strijd tegen de tweede golf van het coronavirus zal lopen. Want de kakofonie was de voorbije dagen weer ondraaglijk groot.\n\nLangzaam maar zeker rolt de Belgische overheid, in al haar vormen en gedaanten, de verdedigingslinie uit voor de tweede golf van het coronavirus. En net zoals de eerste keer gebeurt dat in onnodig grote horten en stoten en in verspreide slagorde.\n\nAfgelopen weekend riep federaal vicepremier Pieter De Crem (CD&V) al op geen vakantie in het buitenland te boeken. Meteen corrigeerde premier Sophie Wilmès (MR) hem dat er geen officieel advies is om in het binnenland te blijven.\n\nVier maanden na de eerste lockdown is de kakofonie nog te groot. En het besef dat communicatie in crisistijd geen detail is nog altijd veel te klein.\n\nVorige vrijdag riep Vlaams minister-president Jan Jambon (N-VA) op de nationale veiligheidsraad vervroegd bijeen te roepen. Federaal minister van Volksgezondheid Maggie De Block (Open VLD) blikte deze week al vooruit dat versoepelingen van de baan zijn en er wellicht een verstrenging van de mondmaskerplicht komt. Woensdag kondigden de burgemeesters van Antwerpen, Oostende en De Haan aan dat op markten in hun gemeenten zo’n mondmasker verplicht wordt vanaf zaterdag. Donderdag wordt het dan uitkijken wat officieel wordt beslist. Enkele weken geleden werd de burgemeester van Deinze nog teruggefloten toen hij iets gelijkaardigs wilde afdwingen.\n\nOok elders hebben burgemeesters al lang de regie in de coronastrijd overgenomen van de Vlaamse en de federale regering. Ze zijn zelf begonnen met het in kaart brengen van wie met een besmette patiënt contact had. Deze week, meer dan vier maanden na de eerste lockdown, krijgen ze daarvoor een draaiboek van de Vlaamse regering. Veel burgemeesters geven al het signaal zelf af te stemmen met de burgemeesters van hun buurgemeenten, omdat de grote lijnen niet duidelijk zijn.\n\nHopelijk convergeert die verspreide slagorde donderdag op de nationale veiligheidsraad naar één helder punt, zodat de marsorders voor de strijd tegen de tweede golf vanaf zaterdag eindelijk duidelijk zijn. Zoiets mag toch niet te veel gevraagd zijn.\n\nDaarbovenop worden twee dingen dan broodnodig. Het eerste is dat de communicatie van zowel de overheid als de virologen eindelijk wat meer richting en helderheid krijgt. De ruis op de boodschap moet verdwijnen. In een crisis kan communicatie naar het brede publiek nooit een detail zijn.\n\nTen tweede worden duidelijker afspraken nodig over wat de lokale overheid kan doen en wat niet. Dat een burgemeester kan besluiten woon-zorgcentra weer te sluiten om bij een lokale heropleving van het virus de pandemie buiten te houden, houdt steek. Dat in één gemeente nachtwinkels om middernacht sluiten en een gemeente verder niet, al veel minder. Hetzelfde geldt voor de regels over mondmaskers en andere regels die weinig schade veroorzaken, zoals het invullen van contactdata in registers.",Coronaruis
5f18a8fbf7fa522f33708cc8,https://www.tijd.be/r/t/1/id/10240354,2020-07-22T19:11:51.000Z,"De Brusselse app-ontwikkelaar DevSide en de Mechelse softwarebouwer Ixor moeten de Belgische corona-app maken. De kleintjes halen het zo van een monstercoalitie, met daarin onder meer Proximus en de Duitse IT-reus SAP.\n\nDe ontwikkeling van de Belgische corona-traceerapp, die tegen begin september de risicocontacten van besmette personen in kaart moet brengen, kan van start gaan. De interfederale werkgroep testing en tracing stelde de ministers van Volksgezondheid in het interministerieel comité voor het contract voor de app te gunnen aan een groep van Belgische kmo's. Hoofdindiener is de Brusselse appbouwer DevSide, de Mechelse softwaregroep Ixor is onderaannemer. Uit academische hoek leveren de VUB en de ULB input.\n\nDie uitkomst verrast, want er lagen twee offertes op tafel. In het verliezende kamp zitten de Duitse IT-reus SAP, die de 'Corona-Warn'-app van Duitsland ontwikkelde, en telecomoperator Proximus. De jury van drie professoren, met onder meer cryptograaf en expert ter zake Bart Preneel, kiest zo voor een coalitie van de 'Belgische kleintjes'. Dinsdagavond lekte in De Tijd al uit dat DevSide het contract binnenhaalde. Dat ontlokte een storm aan kritiek, omdat DevSide onooglijk lijkt: op LinkedIn telt het vijf medewerkers, het balanstotaal is nog geen 700.000 euro en de naam van het bedrijf was tot juni nog JPDVDG.com, naar eigenaar Jean-Paul De Ville de Goyet.\n\nSAP zou de Duitse app ook bij ons hebben willen uitrollen, maar toonde volgens ingewijden 'weinig bereidheid aanpassingen naar de Belgische context' te doen.\n\nDe Ville De Goyet, woensdag niet bereikbaar voor commentaar, springt niet alleen in bad. Hij krijgt de rugdekking van de Mechelse softwaregroep Ixor, die met 70 werknemers en een omzet van zeven miljoen euro wel iets meer 'body' heeft om de klus te klaren. De app moet binnen strakke lijnen lopen. Die zijn uitgetekend door de IT-organisatie Smals van Frank Robben, IT-tsaar van de overheid, in een - zuiver Franstalig - bestek van 76 pagina's. Zo moet de traceerapp vertrekken van de bluetoothstandaard die Preneel op Europees niveau ontwikkelde. Vreemd genoeg moeten de bedrijven de Duitse 'Corona-Warn'-app als fundament nemen.\n\nSmartphones wisselen via bluetooth sleutels uit om zo te weten wie wanneer te dicht bij elkaar in de buurt kwamen. Bij een positieve besmetting kan een gebruiker met een unieke code zijn sleutels op een centrale plaats opladen, waar andere smartphones checken of er een risicocontact was. Dat basisprincipe is al klaar, DevSide en Ixor moeten maken dat er begin september een downloadbare app is. Die moet een heldere interface hebben die gebruikers aanzet tot de juiste actie bij een melding als ze in contact kwamen met een besmette persoon. Ook de interactie met de Belgische gezondheidszorg-IT wordt een uitdaging.\n\nNet dat laatste was het breekpunt om niet voor de reuzen Proximus, SAP en DXC Technology te kiezen, is te horen. In Duitsland ontwikkelde SAP, samen met Deutsche Telekom-dochter T-Systems, een app die al 15 miljoen keer gedownload is. Het bedrijf zou die ook bij ons hebben willen uitrollen, maar toonde volgens ingewijden 'weinig bereidheid aanpassingen naar de Belgische context' te doen. Er was ook een probleem met het opslaan van data van besmette 'sleutels'. In Duitsland werkte SAP daarvoor met T-Systems, in België keek het naar Proximus. Maar in ons land is besloten de servers bij Sciensano te hosten.\n\n15 miljoen downloads De Duitse app, waar onze app op gebaseerd moet worden, haalde al 15 miljoen downloads.\n\nDe vraag is wel of de keuze voor een aantal kleinere Belgische kmo's later niet als een boemerang in het gezicht terugkeert. Er is in sturing voorzien van experts zoals Preneel. Een app uit een ander land kun je ook niet zomaar 'kopiëren', zegt Jelle Prins, die de eerste apps van Uber en Booking.com mee ontwikkelde en nu aan de Nederlandse corona-app meewerkt. 'Je wint natuurlijk wat als je code uit een ander land gebruikt. Maar er is nog heel veel werk dat je niet ziet en dat politieke besluitvorming vereist. Denk maar aan de melding die je krijgt als je in contact kwam met een besmette persoon. Welk behandelperspectief je dan voorstelt, vereist keuzes. Als je code downloadt, heb je daar geen zicht op.'",Kleintjes troeven Proximus en SAP af voor corona-app
5f18e139b8f67e070d4d08c2,https://www.tijd.be/r/t/1/id/10240416,2020-07-22T23:00:01.000Z,"In de zware worsteling om het opflakkerende coronavirus vanuit het beleid tegen te gaan, staat de Antwerpse burgemeester Bart De Wever symbool voor een wisselende aanpak. Het lokale niveau wordt de draaischijf: burgemeesters en huisartsen klimmen in de coronacockpit.\n\nBegin juli werd Jan Vermeulen (CD&V), de burgemeester van Deinze, nog teruggefloten door zijn partijgenoot, minister van Binnenlandse Zaken Pieter De Crem (CD&V), omdat hij mondmaskers had verplicht in de lokale supermarkten. Toen klonk het dat er eenheid van commando moest zijn en de bevelvoering bij het federale niveau lag. Dat koos ervoor geen mondmaskerplicht in te voeren. Vermeulen werd terug zijn kot in gejaagd.\n\nVerregaande regels\n\nDrie weken later ziet de wereld er alweer helemaal anders uit. Hoewel lokale besturen hier en daar al mondmaskers verplichtten op markten en kermissen, ging de Antwerpse burgemeester Bart De Wever (N-VA) woensdag nog een stap verder. Antwerpen voert als eerste lokaal bestuur sinds de start van de epidemie verregaande eigen coronaregels in.\n\nEén maatregel is dat mondmaskers worden verplicht op drukke, openbare plekken én bij circulatie binnen in horecazaken (van en naar een tafeltje of het toilet). De horeca moet ook de contactgegevens bijhouden van de klanten. Dat lag eerder al nationaal op tafel, maar raakte er niet door om privacyredenen. Er komt ook een verbod op bijeenkomsten van meer dan tien personen tenzij binnen familieverband of als voldoende sociale afstand gegarandeerd kan worden.\n\nGrootste hotspot\n\nHet is logisch dat De Wever als eerste doorduwt. Overal te lande zijn er mini-uitbraakjes - die toegeschreven worden aan besmettingen in het gezin, in families en bij bijeenkomsten allerhande. Maar Antwerpen is de grootste hotspot. Nu al wordt de vergelijking gemaakt met het begin van de epidemie in maart, toen Limburg een broeihaard was. De reden toen waren teruggekeerde skiërs, die het virus tijdens de carnavalsfeesten verder verspreidden. Al keerden overal in Vlaanderen skiërs terug, waardoor het virus zich in een razend tempo verspreidde, wat uiteindelijk tot een lockdown leidde. Zover zijn we vandaag nog niet. Het virus is nog altijd minder wijdverspreid en grijpt ook minder snel om zich heen.\n\nIn Antwerpen wordt een verhoogd aantal infecties vastgesteld bij mensen met een Marokkaanse achtergrond. Daarbij wordt gewezen naar de moskeeën als mogelijke verspreider. Hoewel die maximaal 200 mensen toelaten en behoorlijk wat voorzorgsmaatregelen gelden, is er toch een vergroot risico op superverspreiding. Dat fenomeen - één besmet persoon steekt in één keer heel wat andere mensen aan - deed zich eerder ook voor in besloten religieuze kringen in Frankrijk, Nederland, Duitsland en Zuid-Korea. Daar zou de verspreiding zijn gebeurd via koorzangers, een fenomeen dat moslims niet kennen.\n\nOmdat er nog veel onduidelijk is, zijn Antwerpse coronaspeurders druk bezig uit te zoeken wie waar precies besmet is geraakt. Want ook het zwaartepunt van de befaamde contactopsporing - wie de besmette personen zijn en met wie ze allemaal nauw contact hebben gehad - verschuift meer naar het lokale niveau. Huisartsen en lokale preventiewerkers worden het eerste beschermingsschild tegen het coronavirus, terwijl dat tot vorige week nog een centrale nationale database en een centraal callcenter waren. Die blijven bestaan, maar de informatieflow verloopt voortaan bottom-up in plaats van top-down. Vorige week gaf De Wever ook als eerste aan met eigen lokale contactopsporing te beginnen toen het centrale systeem vierkant bleek te draaien.\n\nWat aangekondigd is voor Antwerpen is grotendeels voor het hele land op komst. De Wever, met achter zijn brede schouders de burgemeesters van de kleinere centra, neemt een voorafname op wat nationaal komt. De federale topministers, de regionale minister-presidenten en de experts die de overheid bijstaan in de gezondheidscrisis keuren in principe donderdag op een nieuwe Nationale Veiligheidsraad een draaiboek goed voor burgemeesters bij lokale uitbraken. Dat werkte Vlaanderen uit, maar de bedoeling is dat ook Brussel en Wallonië het adopteren.\n\nSluiting horeca\n\nHet biedt burgemeesters een heel palet van ingrepen - afhankelijk van de status van de epidemie - van sluiting van de horeca, over verplicht telewerk, een avondklok tot plaatselijke lockdowns met sluiting van scholen, winkels en/of horeca. De bedoeling is dat de eventuele ingrepen er komen in samenspraak met het federale crisiscentrum en het Vlaams Agentschap Zorg en Gezondheid.\n\nDe extra coronaregels in Antwerpen gaan zaterdag in, nadat de nationale veiligheidsraad donderdag het licht op groen zet voor het lokale coronadraaiboek. Dat federale fiat biedt extra rugdekking om de regels juridisch te onderstutten. Bij de eerste coronastorm was er flinke discussie over de legitimiteit en juridische afdwingbaarheid van sommige coronaregels. Daarom wordt gekeken hoe een en ander nu vorm moet krijgen.",Burgemeesters klimmen in coronacockpit
5f18e13acff8f20cca458ab6,https://www.tijd.be/r/t/1/id/10240294,2020-07-22T23:00:03.000Z,"Wie droomt er niet af en toe van alles achter te laten en opnieuw te beginnen? Een frisse start met nieuwe dromen en nieuwe energie. Kunnen bedrijven dat helpen waarmaken?\n\nDe Covid-19-crisis laat sporen na. Het einde van het virus is nog lang niet in zicht en dat weegt op het gemoed. Maar het is meer dan dat. Het land kreunt en zwoegt zich doorheen de crisis. Het kraakt en zucht onder zo veel besluiteloosheid en traagheid. Wat we verlangen is een nieuwe start. Een breuk met het verleden. We snakken naar een nieuwe tijd die swingt en bruist.\n\nCorona rasa Het coronavirus heeft heel wat op losse schroeven gezet. Die tabula rasa biedt ook nieuwe kansen. Welke, vroegen we onze opiniemakers.\n\nHet kan. Na die vorige slopende pandemie in 1920, kregen we de roaring twenties. les années folles. Het herstel na de Eerste Wereldoorlog luidde een periode van ongebreideld optimisme en economische vooruitgang in. Er ging een onweerstaanbare energie uit van mode, muziek, kunst, en een bruisend sociaal leven. Auto, telefoon, film: technologische innovaties veranderden het dagelijkse leven. Daar in die korte periode in de jaren 20 was er even hoop dat alles kon, dat alles anders zou worden.\n\nEen nieuw begin, hoe kan je dat aanpakken als bedrijf? Misschien dacht u als bedrijfsleider dat de terugkeer simpelweg een logistieke operatie zou zijn. We doen het licht opnieuw aan, een dankwoordje en iedereen kan weer aan het werk. Maar u vergist zich. Een terugkeer naar business as usual zal voor veel mensen een grote teleurstelling worden. Ik schuw normaal grote woorden, maar misschien moet de toekomst opnieuw uitgevonden worden. Toegegeven, niet elk bedrijf kan een opwindende start-up zijn. En dat klinkt duur, jezelf heruitvinden, maar misschien hoeft het dat niet te zijn.\n\nSchermvullende weergave ©RV DOC\n\nNiet elk bedrijf kan een opwindende start-up zijn. En dat klinkt duur, jezelf heruitvinden, maar misschien hoeft het dat niet te zijn.\n\nEen visie, daarmee begint het. Doorheen de overvloed aan meningen, data en fake news, moet u mensen een houvast bieden. U creëert een verhaal dat als kompas kan dienen in woelige tijden. Dat verhaal moet de basis bieden voor een nieuw begin, maar moet ook een brug slaan naar het verleden. Zo toont u dat uw nieuwe verhaal niet zomaar spielerei is, maar diepe wortels heeft.\n\nHet Deense Carlsberg gebruikte een 100 jaar oude Latijnse inscriptie boven een verborgen bedrijfsdeur, ‘Semper Ardens’ (altijd brandend) om het bedrijf te herdefiniëren. Vele bekende bedrijven, van LEGO tot Vespa (Piaggio), slaagden erin zichzelf uit te vinden door zich te enten op hun ontstaansgeschiedenis. De nieuwe koers, gesteund door een nieuw begeesterend verhaal, moet innovatie inspireren, gedurfde ideeën aanvuren.\n\nOmer\n\nLaten we een voorbeeld dichter bij huis nemen: de West-Vlaamse brouwerij Omer Vander Ghinste. Bij de start van de brouwerij in 1892 bestond er nog niet zoiets als merknamen; om zijn bieren te promoten liet de stichter simpelweg het opschrift ‘Bieren Omer Vander Ghinste’ aanbrengen in brandglasramen aan de cafégevels. Zo’n brandramen zijn ontzettend duur om te vervangen. Wat doet een vooruitziende en zuinige Vlaamse ondernemersfamilie dan? Die besluit de eerstgeboren zoon eveneens Omer te noemen zodat de ramen niet moeten vervangen worden als de volgende generatie overneemt.\n\nEen nieuw verhaal inspireert innovatie, en innovatie geeft op zijn beurt een nieuw elan aan de visie en identiteit van het bedrijf.\n\nSlim! Een traditie was letterlijk geboren. Vijf generaties Omers zullen zo de brouwerij leiden. In die bruisende jaren 20 van de vorige eeuw richt de brouwerij zich op ‘gouden’ pils, of Bock-’or’. Bijna honderd jaar later, in 2008, vindt de brouwerij zichzelf opnieuw uit door terug te keren naar het verleden. Ze breekt met de pilstraditie en brouwt een ongewoon bier van hoge gisting en noemt het Omer, verwijzend naar de stichter. Na het ongeziene succes van dit nieuwe bier verandert de naam van de brouwerij in 2014 opnieuw in de naam van de stichter, om de identiteit en tradities in de verf te zetten. Een nieuw verhaal inspireert innovatie, en innovatie geeft op zijn beurt een nieuw elan aan de visie en identiteit van het bedrijf.",Een nieuw begin
5f1919761aa1464d99f17667,https://www.nieuwsblad.be/cnt/dmf20200723_91675060,2020-07-23T04:36:48.000Z,"Antwerpen -\n\nMet de website www.ikzithier.be wil Bertrand Lekeux (42), cafébaas van Bar Brul, de Antwerpse horeca een manier geven om de registratie van klanten makkelijker te laten verlopen. De website wordt vandaag gelanceerd en horeca kan deelnemen. “In een database mag het juridisch niet, dus in een mailbox.”",Cafébaas helpt collega’s en tracers een handje met www.ikzithier.be: “Website moet registratie klanten simpel maken”
5f1951b8a79cf25383d1fa39,https://www.standaard.be/cnt/dmf20200723_93212322,2020-07-23T08:54:18.000Z,"Bij de grootschalige cyberaanval op Twitter konden hackers zich toegang verschaffen tot de privéberichten van 36 accounts, waaronder vermoedelijk ook dat van de Nederlandse politicus Geert Wilders.\n\nTwitter heeft een nieuwe update gegeven over het onderzoek naar de grootschalige cyberaanval een week geleden, waarbij de accounts van tientallen prominenten en bedrijven zoals Elon Musk, Uber, Joe Biden, Jeff Bezos en Bill Gates een tijdlang werden gekaapt, vermoedelijk met de hulp van medewerkers.\n\nDe hackers probeerden in totaal de accounts van 130 mensen te hacken, zo liet het socialemediaplatform eerder al weten. De daders konden onder andere de telefoonnummers en e-mailadressen inzien, maar geen wachtwoorden die in het verleden zijn gebruikt. Bij 45 accounts is het hen wel gelukt om het wachtwoord te resetten, in te loggen en tweets te versturen, waaronder dus eerdergenoemden. Verschillende onder hen maakten nochtans gebruik van tweestapsverificatie om hun accounts te beschermen.\n\nDaarnaast konden de hackers bij 36 accounts ook de privéberichten inkijken, meldt Twitter donderdag in een nieuwe update van het onderzoek, waaronder die van ‘een verkozen politicus in Nederland’. Volgens ANP is dat vermoedelijk het account van Geert Wilders dat ook tijdens de hack werd overgenomen.\n\nHet was eerst niet duidelijk of de hacking van de PVV-leider verband hield met de cyberaanval, omdat er in tegenstelling tot de andere gehackte accounts, geen tweets werden verstuurd om bitcoins te doneren. Het gehackte accounts van Wilders werden verschillende berichten geretweet, waaronder tweets die oproepen tot de bevrijding van Palestina en tweets met complottheorieën over onder meer kindermisbruik, Bill Gates en coronavaccins.\n\nDe hackers leefden zich uit met de account van Wilders. Foto: AFP\n\nTwitter meldt dat het Nederlandse account de enige (oud-)politicus is geweest bij wie dat is gelukt en benadrukt dat de privéberichten van presidentskandidaat Joe Biden en voormalig president Barack Obama nooit toegankelijk waren voor anderen. De mededeling sluit evenwel niet uit dat de privéberichten van andere bekende slachtoffers zoals Musk, Gates en Bezos wel konden worden ingekeken.\n\nHet bedrijf nam ook al contact op met de Ierse Data Protection Commission (DPC), zo bevestigde woordvoerder Graham Doyle aan Bloomberg. Verschillende techbedrijven waaronder dus Twitter vestigden hun Europese hoofdkantoor in Ierland. Bij acht gekaapte accounts werd immers ook de volledige datageschiedenis gedownload, al gaat het hier niet om geverifieerde accounts, aldus Twitter.",‘Hackers konden privéberichten van Geert Wilders inkijken’
5f1951bc8442b39136266550,https://www.gva.be/cnt/dmf20200722_96819323/cafebaas-bar-brul-helpt-collega-s-met-www-ikzithier-be-website-moet-registratie-klanten-simpel-maken,2020-07-23T03:00:00.000Z,"Antwerpen, Borgerhout\n\nMet de website www.ikzithier.be wil Bertrand Lekeux (42), cafébaas van Bar Brul, de Antwerpse horeca een manier geven om de registratie van klanten makkelijker te laten verlopen. De website wordt vandaag gelanceerd en horeca kan deelnemen. “In een database mag het juridisch niet, dus in een mailbox.”",Cafébaas Bar Brul helpt collega’s met ikzithier.be: “Website moet registratie klanten simpel maken”
5f1989fc84fd3175bd6d0ccd,https://datanews.knack.be/ict/nieuws/devside-en-ixor-krijgen-7-weken-om-de-belgische-corona-app-te-bouwen/article-news-1622481.html,2020-07-23T09:04:07.000Z,"Het Mechelse Ixor gaat in onderaanneming van DevSide de Belgische corona-opsporingsapp bouwen. Binnen 7 weken moet die klaar zijn of een boete van 30% op het totaalbudget dreigt.\n\nConsternatie alom gisteren op sociale media nadat bekend raakte dat DevSide de Belgische corona-opsporingsapp mag bouwen. DevWie? was zowat de algemene teneur en die reactie was te verwachten. Het gaat om het bedrijf van ondernemer Jean-Paul de Ville de Goyet dat met afgerond 700.000 euro op de balans en 5 werknemers op LinkedIn niet bepaald als een grote partij overkomt. We probeerden Jean-Paul de Ville de Goyet te contacteren, maar de man geeft voorlopig niet thuis.\n\nWie gaat de app nu eigenlijk bouwen?\n\nHet nieuws over DevSide bleek uiteindelijk onvolledig, want zoals wel vaak in IT-(overheids)contracten is er sprake van een consortium met meerdere partijen. In dit geval is DevSide de hoofdaannemer die achterliggend het Mechelse Ixor inschakelt voor projectbeheer en ontwikkeling: een al beter bekende partij die met een omzet van afgerond 7 miljoen euro en naar eigen zeggen 70 medewerkers ook wat meer gewicht in de schaal legt. ULB & VUB staan als onderaannemers in voor de nodige audits, begeleiding (consulting) en ook een stuk ontwikkeling. Efluenz zal communicatie en het community-luik verzorgen. Er is ook nog een tweede lot rond security en testing . Daar is het NVISO die de opdracht gegund kreeg en het haalde van een andere partij.\n\nVolgens onze bevestigde informatie deden ook Proximus, SAP en DXC een gezamenlijk aanbod voor het eerste lot, maar zij grijpen er dus naast. Jeroen Lemaire liet op Twitter weten dat zijn bedrijf In The Pocket alvast géén gooi naar het contract wou doen. Op basis van de omschrijvingen in het lastenboek denkt Lemaire dat In The Pocket ""in dergelijke context geen meerwaarde kan betekenen"". We hebben ook weet van twee andere IT-integratoren die uiteindelijk beslisten om niet mee te dingen. Concreet waren er dus maar telkens twee offertes per lot en dat is toch opmerkelijk.\n\nHoe verliep de toewijzing?\n\n""Omwille van hoogdringendheid verliep de aanbesteding uitzonderlijk zonder voorafgaande publicatie"", vertelt Jan-Frans Lemmens van Smals, de aanbesteder namens de overheid.\n\nProfessor Bart Preneel die mee het lastenboek schreef en samen met twee andere professoren in de jury van de selectieprocedure zat, had gisteren de handen vol om de toewijzing te verdedigen. ""De kritiek is onterecht, alles is objectief verlopen"", zei Bart Preneel aan de collega's van VRT. DevSide heeft wel degelijk een bewezen track record rond mobiele apps. Jean-Paul de Ville de Goyet is ook de man achter AppSolution: een mobiele appbouwer die onder meer in de mediasector heel wat apps bouwde en die in 2013 verkocht werd aan IT-dienstenleverancier EASI. ""Bovendien is er met Ixor een tweede, iets groter, bedrijf betrokken. Dat zal zorgen voor de 'backend', de centrale servers waar de app mee praat"", aldus Preneel bij VRT NWS.\n\nDe prijs is trouwens niet de doorslaggevende factor: de prijs is goed voor 40% in de beoordelingscriteria. Het winnende consortium bleek beter in staat om de nodige en gevraagde aanpassingen door te voeren aan het bestaande Duitse model dat op een aantal essentiële punten net iets anders in elkaar zit. In Duitsland wordt de centrale registratiedatabank bijvoorbeeld ondergebracht bij de telecomleverancier T-Systems.\n\nHoeveel kost de app?\n\nVolgens onze informatie zal de app tussen de 750.000 euro en 1 miljoen euro gaan kosten. Of dat veel is? Het is in ieder geval een peulschil vergeleken met de ontwikkelkost in Duitsland: 20 miljoen. Daar waren het SAP en T-Systems die tekenden voor de app die nu dienst gaat doen als 'blauwdruk' voor de Belgische applicatie. Die programmeercode is ondertussen als open source project vrij beschikbaar en goed gedocumenteerd. In het Belgische lastenboek wordt ook duidelijk vermeld dat die code gebruikt moet worden. De Duitse app moet wel duidelijk aangepast worden aan het Belgische gezondheidssysteem.\n\nWanneer moet de app nu klaar zijn?\n\nDe politieke wereld heeft het over 1 september als lanceringsdatum. In het 76-pagina's tellend lastenboek dat Data News inkeek wordt meerdere malen expliciet vermeld dat de applicatie operationeel moet zijn ""maximaal 7 weken na toewijzing van het contract"". Die toewijzing gebeurde woensdag op de Interministeriële Conferentie Volksgezondheid. Dat betekent dat Ixor en DevSide nog tijd hebben tot 9 september. Halen ze die deadline niet, dan dreigt een boete van 30 procent op de projectprijs zoals dat in een clausule vastligt. Voor elke maand dat de SLA's niet gerespecteerd worden, tikt de rekening steeds verder aan. Dat wordt dus een stevige sprint voor de softwarebedrijven: toch opmerkelijk aangezien het (politieke) voortraject voor de app maanden in beslag nam.\n\nIxor en DevSide zijn ondertussen wel meteen volop aan de slag gegaan. De eerste drie 'sprints' volgens de agile werkmethode staan al helemaal in de steigers. ""We hebben geen reden om te twijfelen aan de beroepsernst, alle signalen zijn goed"", aldus een insider die liever niet zijn naam ziet opduiken.\n\nHoe ziet de ontwikkeling er uit?\n\nHet lastenboek - opgesteld in het Frans en afgewisseld met enkele paragrafen Engels - leest als een lange opsomming van 'resources' die nodig zijn, maar vooral ook met vereisten waaraan voldaan moet worden. Technologiekeuzes werden op voorhand gemaakt en ook de planning is op voorhand uitgetekend. Maar ook quasi de hele werkwijze voor de ontwikkeling ligt al helemaal op voorhand vast: iets waar lang niet alle softwareleveranciers en IT-integratoren zich comfortabel mee voelen. Aan de andere kant zorgt het wel voor duidelijkheid: Het Duitse model moet gevolgd worden, de corona-API's van Google en Apple voor integratie in smartphones moeten gebruikt worden, het DP-3T protocol (Distributed Privacy-Preserving Proximity Tracking, nvdr) moet gevolgd worden. Ook de manier waarop de backend servers omgaan met data ligt helemaal vast net als het privacykader. De servers en nodige infrastructuur voor de eigenlijke productieomgeving worden voorzien door Sciensano: ook dat is allemaal al duidelijk gebetonneerd.\n\nEn ga ik de app nu kunnen vertrouwen?\n\nProfessor en encryptiespecialist Bart Preneel heeft al meerdere malen verteld dat de veiligheid en privacy van gegevens gegarandeerd is in deze oplossing op basis van Bluetooth-tokens die maximaal 14 dagen bewaard worden. Locatiegegevens worden voor alle duidelijkheid niét bewaard.\n\nEn wat met de Apple- en Google-link? Wanneer de pandemie voorbij is, worden de servers ontmanteld en zullen Google en Apple de API niet langer ondersteunen. De gebruikers zullen dan automatisch een melding krijgen dat ze de app mogen deïnstalleren. Ja, ook dat ligt allemaal al vast.\n\n(Update 13 uur: extra details toegevoegd over de aanbesteding)\n\nConsternatie alom gisteren op sociale media nadat bekend raakte dat DevSide de Belgische corona-opsporingsapp mag bouwen. DevWie? was zowat de algemene teneur en die reactie was te verwachten. Het gaat om het bedrijf van ondernemer Jean-Paul de Ville de Goyet dat met afgerond 700.000 euro op de balans en 5 werknemers op LinkedIn niet bepaald als een grote partij overkomt. We probeerden Jean-Paul de Ville de Goyet te contacteren, maar de man geeft voorlopig niet thuis.Het nieuws over DevSide bleek uiteindelijk onvolledig, want zoals wel vaak in IT-(overheids)contracten is er sprake van een consortium met meerdere partijen. In dit geval is DevSide de hoofdaannemer die achterliggend het Mechelse Ixor inschakelt voor projectbeheer en ontwikkeling: een al beter bekende partij die met een omzet van afgerond 7 miljoen euro en naar eigen zeggen 70 medewerkers ook wat meer gewicht in de schaal legt. ULB & VUB staan als onderaannemers in voor de nodige audits, begeleiding (consulting) en ook een stuk ontwikkeling. Efluenz zal communicatie en het community-luik verzorgen. Er is ook nog een tweede lot rond security en testing . Daar is het NVISO die de opdracht gegund kreeg en het haalde van een andere partij.Volgens onze bevestigde informatie deden ook Proximus, SAP en DXC een gezamenlijk aanbod voor het eerste lot, maar zij grijpen er dus naast. Jeroen Lemaire liet op Twitter weten dat zijn bedrijf In The Pocket alvast géén gooi naar het contract wou doen. Op basis van de omschrijvingen in het lastenboek denkt Lemaire dat In The Pocket ""in dergelijke context geen meerwaarde kan betekenen"". We hebben ook weet van twee andere IT-integratoren die uiteindelijk beslisten om niet mee te dingen. Concreet waren er dus maar telkens twee offertes per lot en dat is toch opmerkelijk.""Omwille van hoogdringendheid verliep de aanbesteding uitzonderlijk zonder voorafgaande publicatie"", vertelt Jan-Frans Lemmens van Smals, de aanbesteder namens de overheid.Professor Bart Preneel die mee het lastenboek schreef en samen met twee andere professoren in de jury van de selectieprocedure zat, had gisteren de handen vol om de toewijzing te verdedigen. ""De kritiek is onterecht, alles is objectief verlopen"", zei Bart Preneel aan de collega's van VRT. DevSide heeft wel degelijk een bewezen track record rond mobiele apps. Jean-Paul de Ville de Goyet is ook de man achter AppSolution: een mobiele appbouwer die onder meer in de mediasector heel wat apps bouwde en die in 2013 verkocht werd aan IT-dienstenleverancier EASI. ""Bovendien is er met Ixor een tweede, iets groter, bedrijf betrokken. Dat zal zorgen voor de 'backend', de centrale servers waar de app mee praat"", aldus Preneel bij VRT NWS.De prijs is trouwens niet de doorslaggevende factor: de prijs is goed voor 40% in de beoordelingscriteria. Het winnende consortium bleek beter in staat om de nodige en gevraagde aanpassingen door te voeren aan het bestaande Duitse model dat op een aantal essentiële punten net iets anders in elkaar zit. In Duitsland wordt de centrale registratiedatabank bijvoorbeeld ondergebracht bij de telecomleverancier T-Systems.Volgens onze informatie zal de app tussen de 750.000 euro en 1 miljoen euro gaan kosten. Of dat veel is? Het is in ieder geval een peulschil vergeleken met de ontwikkelkost in Duitsland: 20 miljoen. Daar waren het SAP en T-Systems die tekenden voor de app die nu dienst gaat doen als 'blauwdruk' voor de Belgische applicatie. Die programmeercode is ondertussen als open source project vrij beschikbaar en goed gedocumenteerd. In het Belgische lastenboek wordt ook duidelijk vermeld dat die code gebruikt moet worden. De Duitse app moet wel duidelijk aangepast worden aan het Belgische gezondheidssysteem.De politieke wereld heeft het over 1 september als lanceringsdatum. In het 76-pagina's tellend lastenboek dat Data News inkeek wordt meerdere malen expliciet vermeld dat de applicatie operationeel moet zijn ""maximaal 7 weken na toewijzing van het contract"". Die toewijzing gebeurde woensdag op de Interministeriële Conferentie Volksgezondheid. Dat betekent dat Ixor en DevSide nog tijd hebben tot 9 september. Halen ze die deadline niet, dan dreigt een boete van 30 procent op de projectprijs zoals dat in een clausule vastligt. Voor elke maand dat de SLA's niet gerespecteerd worden, tikt de rekening steeds verder aan. Dat wordt dus een stevige sprint voor de softwarebedrijven: toch opmerkelijk aangezien het (politieke) voortraject voor de app maanden in beslag nam.Ixor en DevSide zijn ondertussen wel meteen volop aan de slag gegaan. De eerste drie 'sprints' volgens de agile werkmethode staan al helemaal in de steigers. ""We hebben geen reden om te twijfelen aan de beroepsernst, alle signalen zijn goed"", aldus een insider die liever niet zijn naam ziet opduiken.Het lastenboek - opgesteld in het Frans en afgewisseld met enkele paragrafen Engels - leest als een lange opsomming van 'resources' die nodig zijn, maar vooral ook met vereisten waaraan voldaan moet worden. Technologiekeuzes werden op voorhand gemaakt en ook de planning is op voorhand uitgetekend. Maar ook quasi de hele werkwijze voor de ontwikkeling ligt al helemaal op voorhand vast: iets waar lang niet alle softwareleveranciers en IT-integratoren zich comfortabel mee voelen. Aan de andere kant zorgt het wel voor duidelijkheid: Het Duitse model moet gevolgd worden, de corona-API's van Google en Apple voor integratie in smartphones moeten gebruikt worden, het DP-3T protocol (Distributed Privacy-Preserving Proximity Tracking, nvdr) moet gevolgd worden. Ook de manier waarop de backend servers omgaan met data ligt helemaal vast net als het privacykader. De servers en nodige infrastructuur voor de eigenlijke productieomgeving worden voorzien door Sciensano: ook dat is allemaal al duidelijk gebetonneerd.Professor en encryptiespecialist Bart Preneel heeft al meerdere malen verteld dat de veiligheid en privacy van gegevens gegarandeerd is in deze oplossing op basis van Bluetooth-tokens die maximaal 14 dagen bewaard worden. Locatiegegevens worden voor alle duidelijkheid niét bewaard.En wat met de Apple- en Google-link? Wanneer de pandemie voorbij is, worden de servers ontmanteld en zullen Google en Apple de API niet langer ondersteunen. De gebruikers zullen dan automatisch een melding krijgen dat ze de app mogen deïnstalleren. Ja, ook dat ligt allemaal al vast.(Update 13 uur: extra details toegevoegd over de aanbesteding)",DevSide en Ixor krijgen 7 weken om de Belgische corona-app te bouwen
5f19c23b65d265414a104429,https://www.knack.be/nieuws/gezondheid/onderzoekers-oxford-onmogelijk-te-zeggen-of-zomerweer-covid-19-vertraagt/article-news-1622575.html,2020-07-23T13:42:07.000Z,"Het is op dit moment niet mogelijk om vast te stellen of zomerweer het coronavirus vertraagt, zeggen onderzoekers van de Universiteit van Oxford. 'We dringen er bij beleidsmakers en het publiek op aan voorzichtig te blijven.'\n\nEr is veel aandacht voor de vraag of de zomer op het noordelijk halfrond invloed heeft op de verspreiding van covid-19, zowel bij het publiek als bij onderzoekers. In een analyse die verschijnt in het volgende nummer van Environmental and Resource Economics wijzen de onderzoekers op de beperkingen van beschikbare epidemiologische informatie.\n\nNiet betrouwbaar\n\n'We constateren verschillende problemen bij het beoordelen van de invloed van het weer op basis van bestaande data over bevestigde covid-19-gevallen', zegt onderzoeksleider Francois Cohen. 'Op basis van de huidige data kunnen we geen betrouwbare conclusies trekken over de vraag of warmer weer de verspreiding van covid-19 vertraagt, zoals in eerdere studies is geprobeerd. We dringen er dus op aan bij beleidsmakers en het publiek om voorzichtig te blijven.'\n\nEr doen zich een aantal potentiële problemen voor met de data. De belangrijkste kwestie is, volgens de studie, dat het weer zelf het aantal testen dat wordt afgenomen, en wie er getest wordt, kan beïnvloeden. Zo kunnen patiënten die al onderliggende ziekten hebben, als gevolg van de weersomstandigheden symptomen ontwikkelen die geen relatie hebben met covid-19.\n\nAls gevolg daardoor kunnen ze vaker getest worden op covid-19 dan andere groepen. 'Dergelijke invloeden maken het onmogelijk om dit effect statistisch gezien te scheiden van de algehele invloed van het weer op de daadwerkelijke verspreiding van het virus.'\n\nFragmentarisch\n\nDaarnaast zijn de beschikbare data fragmentarisch. Tijdens de eerste maanden van de pandemie werd er onvoldoende getest. En waar dat wel gebeurde, was de betrouwbaarheid van de tests soms twijfelachtig.\n\nEen ander probleem is dat het beperkt aantal beschikbare testen alleen gebruikt wordt bij mensen met symptomen van covid-19, inclusief alle mensen die geen covid-19 hebben, maar een ander seizoensvirus. Dat kan potentieel het aantal valse positieven in koude periodes verhogen.\n\n'Hoewel we nog niet weten welke invloed het weer op de verspreiding van covid-19 heeft, zijn we wel zeker van één ding: het virus verspreidt zich overal, inclusief in zeer warme gebieden zoals Ecuador, Brazilië en India', zegt Anant Jani, een van de auteurs van de studie. 'En het blijft zich ook verspreiden in de warmere Amerikaanse staten Florida, Californië en Texas. Mooi weer is dus geen excuus om risico's te nemen met een ziekte waaraan al zoveel mensen overleden zijn.'\n\nAls de testcapaciteit verbetert in de toekomst, kunnen deze problemen overwonnen worden en is het mogelijk een beter beeld te krijgen van de invloed van het weer op de verspreiding van covid-19, concludeert de studie.\n\nEr is veel aandacht voor de vraag of de zomer op het noordelijk halfrond invloed heeft op de verspreiding van covid-19, zowel bij het publiek als bij onderzoekers. In een analyse die verschijnt in het volgende nummer van Environmental and Resource Economics wijzen de onderzoekers op de beperkingen van beschikbare epidemiologische informatie. 'We constateren verschillende problemen bij het beoordelen van de invloed van het weer op basis van bestaande data over bevestigde covid-19-gevallen', zegt onderzoeksleider Francois Cohen. 'Op basis van de huidige data kunnen we geen betrouwbare conclusies trekken over de vraag of warmer weer de verspreiding van covid-19 vertraagt, zoals in eerdere studies is geprobeerd. We dringen er dus op aan bij beleidsmakers en het publiek om voorzichtig te blijven.'Er doen zich een aantal potentiële problemen voor met de data. De belangrijkste kwestie is, volgens de studie, dat het weer zelf het aantal testen dat wordt afgenomen, en wie er getest wordt, kan beïnvloeden. Zo kunnen patiënten die al onderliggende ziekten hebben, als gevolg van de weersomstandigheden symptomen ontwikkelen die geen relatie hebben met covid-19. Als gevolg daardoor kunnen ze vaker getest worden op covid-19 dan andere groepen. 'Dergelijke invloeden maken het onmogelijk om dit effect statistisch gezien te scheiden van de algehele invloed van het weer op de daadwerkelijke verspreiding van het virus.'Daarnaast zijn de beschikbare data fragmentarisch. Tijdens de eerste maanden van de pandemie werd er onvoldoende getest. En waar dat wel gebeurde, was de betrouwbaarheid van de tests soms twijfelachtig.Een ander probleem is dat het beperkt aantal beschikbare testen alleen gebruikt wordt bij mensen met symptomen van covid-19, inclusief alle mensen die geen covid-19 hebben, maar een ander seizoensvirus. Dat kan potentieel het aantal valse positieven in koude periodes verhogen.'Hoewel we nog niet weten welke invloed het weer op de verspreiding van covid-19 heeft, zijn we wel zeker van één ding: het virus verspreidt zich overal, inclusief in zeer warme gebieden zoals Ecuador, Brazilië en India', zegt Anant Jani, een van de auteurs van de studie. 'En het blijft zich ook verspreiden in de warmere Amerikaanse staten Florida, Californië en Texas. Mooi weer is dus geen excuus om risico's te nemen met een ziekte waaraan al zoveel mensen overleden zijn.' Als de testcapaciteit verbetert in de toekomst, kunnen deze problemen overwonnen worden en is het mogelijk een beter beeld te krijgen van de invloed van het weer op de verspreiding van covid-19, concludeert de studie.",Onderzoekers Oxford: 'Onmogelijk te zeggen of zomerweer covid-19 vertraagt'
5f19fa776a74de20ba937b35,https://www.nieuwsblad.be/cnt/dmf20200723_96697633,2020-07-23T18:35:12.000Z,"De Europese Commissie verlangt stevige toegevingen van techreus Google in ruil voor goedkeuring voor de overname van Fitbit, de producent van stappentellers. Dat meldt de Britse zakenkrant Financial times donderdag op basis van ingewijden.\n\nGoogle zou onder meer moeten beloven dat de gezondheidsdata van Fitbit niet wordt gebruikt om de zoekgegevens van Google mee te verbeteren. Ook zouden andere partijen over die data moeten kunnen beschikken. Brussel en de zoekgigant zouden momenteel overleg voeren over de voorwaarden.\n\nGoogle kondigde eind vorig jaar aan Fitbit over te willen nemen voor 2,1 miljard dollar. Vrijwel direct lieten critici hun bezorgdheid blijken omdat Google, dat al veel informatie over zijn eigen gebruikers heeft, daarmee ook de gezondheidsdata van Fitbit-klanten in handen krijgt.",Europese Commissie wil forse concessies van Google voor overname Fitbit
5f19fa770d50fcded5ebc17f,http://feeds.nieuwsblad.be/~r/economie/algemeen/~3/gEbw85CHi7U/dmf20200723_96697633,2020-07-23T18:35:12.000Z,"De Europese Commissie verlangt stevige toegevingen van techreus Google in ruil voor goedkeuring voor de overname van Fitbit, de producent van stappentellers. Dat meldt de Britse zakenkrant Financial times donderdag op basis van ingewijden.\n\nGoogle zou onder meer moeten beloven dat de gezondheidsdata van Fitbit niet wordt gebruikt om de zoekgegevens van Google mee te verbeteren. Ook zouden andere partijen over die data moeten kunnen beschikken. Brussel en de zoekgigant zouden momenteel overleg voeren over de voorwaarden.\n\nGoogle kondigde eind vorig jaar aan Fitbit over te willen nemen voor 2,1 miljard dollar. Vrijwel direct lieten critici hun bezorgdheid blijken omdat Google, dat al veel informatie over zijn eigen gebruikers heeft, daarmee ook de gezondheidsdata van Fitbit-klanten in handen krijgt.",Europese Commissie wil forse concessies van Google voor overname Fitbit
5f19fa79395053326123d9ef,https://www.hbvl.be/cnt/dmf20200723_97534794/officiele-trailer-van-fifa-21-is-er-met-sterren-van-nieuwe-generatie-mbappe-joao-felix-haaland-en-alexander-arnold,2020-07-23T20:37:55.000Z,"Gameproducent EA Sports heeft donderdag de officiële trailer van FIFA 21 losgelaten op het grote publiek. Opvallend is dat het voluit de kaart trekt van een nieuwe generatie supersterren. En daar horen blijkbaar deze keer geen belgen bij.\n\nNadat eerder al bekend raakte dat Kyllian Mbappé (21) op de cover zou staan, vertolken ook Joao Felix (20), Erling Haaland (20) en Trent Alexander-Arnold (21) prominente rollen in het filmpje.\n\nAlle vier zullen ze ook te zien zijn in de keuzemenu’s van het videospel, dat op 9 oktober 2020 op de markt zal komen voor PlayStation 4, Xbox One en PC. De releasedata voor PlayStation 5 en de Xbox Series X zullen later pas bekendgemaakt worden.","Officiële trailer van FIFA 21 is er, met sterren van nieuwe generatie: Mbappé, Joao Felix, Haaland en Alexander-Arnold"
5f19fa7ad7a6e3d1251e56c8,https://www.standaard.be/cnt/dmf20200723_97534794,2020-07-23T20:37:55.000Z,"Gameproducent EA Sports heeft donderdag de officiële trailer van FIFA 21 losgelaten op het grote publiek. Opvallend is dat het voluit de kaart trekt van een nieuwe generatie supersterren. En daar horen blijkbaar deze keer geen belgen bij.\n\nNadat eerder al bekend raakte dat Kyllian Mbappé (21) op de cover zou staan, vertolken ook Joao Felix (20), Erling Haaland (20) en Trent Alexander-Arnold (21) prominente rollen in het filmpje.\n\nAlle vier zullen ze ook te zien zijn in de keuzemenu’s van het videospel, dat op 9 oktober 2020 op de markt zal komen voor PlayStation 4, Xbox One en PC. De releasedata voor PlayStation 5 en de Xbox Series X zullen later pas bekendgemaakt worden.","Officiële trailer van FIFA 21 is er, met sterren van nieuwe generatie (maar zonder Belgen)"
5f19fa7b0d50fcded5ebc186,https://www.gva.be/cnt/dmf20200723_97534794/officiele-trailer-van-fifa-21-is-er-met-sterren-van-nieuwe-generatie-mbappe-joao-felix-haaland-en-alexander-arnold,2020-07-23T20:37:55.000Z,"Gameproducent EA Sports heeft donderdag de officiële trailer van FIFA 21 losgelaten op het grote publiek. Opvallend is dat het voluit de kaart trekt van een nieuwe generatie supersterren. En daar horen blijkbaar deze keer geen belgen bij.\n\nNadat eerder al bekend raakte dat Kyllian Mbappé (21) op de cover zou staan, vertolken ook Joao Felix (20), Erling Haaland (20) en Trent Alexander-Arnold (21) prominente rollen in het filmpje.\n\nAlle vier zullen ze ook te zien zijn in de keuzemenu’s van het videospel, dat op 9 oktober 2020 op de markt zal komen voor PlayStation 4, Xbox One en PC. De releasedata voor PlayStation 5 en de Xbox Series X zullen later pas bekendgemaakt worden. (wic)","Officiële trailer van FIFA 21 is er, met sterren van nieuwe generatie (maar zonder Belgen)"
5f19fa7e4c5ffe408300848c,https://www.nieuwsblad.be/cnt/dmf20200723_97534794,2020-07-23T20:37:55.000Z,"Gameproducent EA Sports heeft donderdag de officiële trailer van FIFA 21 losgelaten op het grote publiek. Opvallend is dat het voluit de kaart trekt van een nieuwe generatie supersterren. En daar horen blijkbaar deze keer geen belgen bij.\n\nNadat eerder al bekend raakte dat Kyllian Mbappé (21) op de cover zou staan, vertolken ook Joao Felix (20), Erling Haaland (20) en Trent Alexander-Arnold (21) prominente rollen in het filmpje.\n\nAlle vier zullen ze ook te zien zijn in de keuzemenu’s van het videospel, dat op 9 oktober 2020 op de markt zal komen voor PlayStation 4, Xbox One en PC. De releasedata voor PlayStation 5 en de Xbox Series X zullen later pas bekendgemaakt worden.","Officiële trailer van FIFA 21 is er, met sterren van nieuwe generatie (maar zonder Belgen)"
5f1a6b337bc6e8e481dfc05b,https://www.tijd.be/r/t/1/id/10240559,2020-07-24T04:00:02.000Z,"De opmars van hernieuwbare energie maakt de handel in elektriciteit woeliger, meer datagedreven en op termijn ook meer geautomatiseerd. Met de eigen meteoroloog als cruciale bondgenoot voor de trader.\n\nHet zenuwcentrum van de Europese elektriciteitstrading van de Franse energiereus Engie bevindt zich niet in Parijs, maar in de Brusselse Noordwijk. Daar waken 30 traders erover dat het productiepark van de groep, waartoe ook Electrabel behoort, optimaal ingezet wordt op de Europese markt.\n\nKen Elen is hoofd van het team dat zich over de groothandels- of ‘forward’-markt ontfermt. Op die markt worden blokken elektriciteit op termijn verhandeld, van minimaal 24 uur voor verbruik tot een week of zelfs meerdere jaren. Op Elens bureau staat een muur van acht schermen met grafieken en veel cijfertjes, van de voorspelde windkracht tot de brandstofprijzen en zelfs de aandelenbeurs. Die laatste heeft soms impact op de markt van CO2-emissiecertificaten, die dan weer een kostenpost zijn voor energiecentrales. Het is duidelijk dat een elektriciteitstrader veel ballen tegelijk in de lucht moet houden.\n\nDe trading zoals die hier gebeurt, is nog maar een vrij recent fenomeen. ‘Het is pas sinds de liberalisering van de Europese energiemarkt - zo’n 20 jaar geleden - dat een tradingzaal nodig werd om de risico’s van onze activiteiten te helpen indekken’, vertelt Elen. Elk land vormt een eigen markt met verschillende prijzen waar Engie elektriciteit van zijn productiepark verkoopt en voor zijn klanten elektriciteit aankoopt.\n\nHet is pas sinds de liberalisering van de Europese energiemarkt dat een tradingzaal nodig werd om de risico's van onze activiteiten te helpen indekken. Ken Elen Elektriciteitstrader Engie\n\n‘Om de waarde van onze centrales te optimaliseren - waarbij je ook rekening moet houden met de productiekosten - kijken we naar heel Europa. Op het moment dat die waarde aantrekkelijk wordt, kan je die op de markt vastklikken door ze in te dekken of ‘hedgen’.’ Dat kan via een forwardcontract voor de levering van een blok stroom binnen bijvoorbeeld een week tegen een vastgelegde prijs. Het is aan de trader om positie te kiezen in de fors schommelende markt. ‘Daarvoor moet je elke dag een mening of ‘view’ over de markt formuleren en inschatten hoe vraag en aanbod evolueren, morgen, overmorgen en binnen enkele weken’, zegt Elen.\n\nWeersvoorspellingen\n\nHeel wat factoren spelen daarin mee, van de verwachte stroomvraag in een bepaald land op een bepaalde dag - ‘dat bekijken we samen met onze analisten en hun voorspellingsmodellen’ - tot de beschikbare capaciteit. Voor dat laatste zijn weersvoorspellingen cruciaal, gezien het toenemende belang van hernieuwbare energie uit zon en wind.\n\n‘We hebben onze eigen meteoroloog’, legt Elen uit. ‘Wordt er veel wind verwacht? Dan zakt de elektriciteitsprijs. De impact kan groot en snel zijn, wat de elektriciteitsmarkt heel volatiel maakt. Deze ochtend zag ik dat ze volgende week veel wind voorspellen, waarna de stroomprijs voor komend weekend met 40 procent kelderde in Duitsland (dit interview werd enkele weken geleden afgenomen, red). Op basis van de mening van de meteoroloog neem je als trader een bijbehorende positie in.’\n\nNiet alleen wind is belangrijk. Een hete zomerdag laat de airco’s draaien - een vraagboost - en langdurige hitte kan ertoe leiden dat centrales stilgelegd worden omdat ze onvoldoende kunnen koelen - een aanbodkrimp. Beide stuwen ze de stroomprijs.\n\nHernieuwbare energie\n\nElen en zijn team moeten ook een view op de lange termijn ontwikkelen, tot drie à vier jaar in de toekomst, want ook op die termijn wordt gehandeld. Dan spelen andere zaken: de groeiende capaciteit van hernieuwbare energie, het al dan niet verdwijnen van kerncentrales, enzovoort.\n\nOnlangs is de termijn zelfs opgetrokken naar tien jaar. ‘Hernieuwbare energieprojecten - ook die van Engie - doen het in Europa meer en meer zonder subsidies, waardoor de inkomsten sterker afhankelijk worden van de volatiele elektriciteitsprijzen. De financierende banken eisen dat projecteigenaars hun inkomsten garanderen door hun elektriciteit op lange termijn tegen een vaste prijs te verkopen. Traders spelen daar een belangrijke rol door het marktrisico te beheren via indekking op de markt. Bilaterale akkoorden met grote industriële klanten kunnen daarbij helpen. Zo hebben wij een deal met Google gesloten voor de levering van groene stroom voor zijn datacenter in België.’\n\nOp veel kortere termijn, die van de ‘spotmarkt’ voor verbruik vandaag, zorgt het algoritme van de Europese stroombeurs Epex voor een optimale prijszetting voor de hele Europese zone. Ook bij Engie zelf maken algoritmes hun opwachting om in te spelen op de enorme hoeveelheid data die in de energiemarkt gecreëerd wordt. ‘Die algoritmes maken het mogelijk onze productie van hernieuwbare energie live te monitoren en in te dekken. De vele data van hernieuwbare energiebronnen die er bijkomen, werken automatisatie in de hand, wat de markt dan weer efficiënter maakt. Engie heeft al een geautomatiseerd platform waar klanten zelf elektriciteit kunnen kopen op de groothandelsmarkt.’\n\nSpeculanten\n\nIn de markt van elektriciteit zijn speculanten, die niet geïnteresseerd zijn in de fysieke levering van elektriciteit maar louter financiële posities innemen, voorlopig nog in de minderheid. ‘Ruim 60 procent van het Europese marktvolume komt van fysieke levering. Maar het feit dat er futures bestaan, maakt het natuurlijk interessant voor speculanten. Die veroorzaken dan weer liquiditeit, wat de markt efficiënter maakt’, zegt Elen.\n\nEngie gebruikt futures om risico’s in te dekken. Of de traders ook speculatieve posities mogen innemen? ‘We hebben een mandaat om de waarde van onze portefeuille te optimaliseren. Binnen dat mandaat moet je als trader kunnen inspelen op de volatiele prijzen. Maar dat gebeurt niet vanuit een speculatief standpunt, het gaat eerder om een optimalisatieprobleem, waarbij we de competitiviteit van onze activiteiten proberen te vergroten.’\n\nVan een tafereel met tierende traders is hier alvast geen sprake. Het is rustig in de tradingzaal, al zit het coronavirus daar voor iets tussen. Veel traders werken van thuis, wat volgens Elen toch één handicap heeft. ‘Het systeem werkt perfect, maar je mist de snelle menselijke communicatie - zeg maar geroep - als relevant nieuws binnenkomt. Het gaat nu met wat vertraging.’ Maar zolang het licht blijft branden, zal bijna niemand daarom malen.",'Als elektriciteitstraders hebben we zelfs een eigen meteoroloog'
5f1aa33a155151c6c5f0fd84,https://www.hbvl.be/cnt/dmf20200724_05005227/gallo-romeins-museum-brengt-archeologische-vindplaatsen-in-kaart,2020-07-24T07:40:00.000Z,"Tongeren - Zijn er in de buurt sporen uit de Romeinse tijd? Waar staan resten van Romeinse villa’s, grafvelden en heiligdommen? Maakte een straat ooit deel uit van een eeuwenoud wegennet? Dankzij een samenwerking van het Gallo-Romeins Museum en de Stad Tongeren met de Universiteit van Gent kunnen onderzoekers en particulieren dat bekijken op een website met dynamische kaarten. Het in kaart gebrachte gebied is dat van de civitas Tungrorum, waar Tongeren in de Romeinse tijd de hoofdstad van was.\n\nWaarnemend burgemeester en schepen van Cultuur An Christiaens: “De verzamelde informatie is in de eerste plaats interessant voor wetenschappelijke onderzoekers. Maar we maakten een deel van de gegevens ook toegankelijk voor het publiek. Je ontdekt de sporen uit het verre verleden in je stad of streek, van huizen over heiligdommen tot begraafplaatsen. De website geeft informatie over de periode van ongeveer 100 v.Chr. tot 1000 n.Chr.: de late ijzertijd, de Romeinse tijd en de vroege middeleeuwen.”\n\nTongeren was in de Romeinse periode de hoofdstad van een van de meest uitgestrekte bestuursdistricten van het Romeinse Rijk: de civitas Tungrorum. Dit gebied omvatte een groot gedeelte van het huidige grondgebied van België: de zone ten oosten van de lijn Antwerpen - Mechelen - Leuven - La-Louvière. De civitas Tungrorum omvatte ook een deel van Zuid-Nederland (Noord-Brabant en Limburg) en kleinere delen van Duitsland en Frankrijk.\n\nRelicten van onze vroegste geschiedenis in kaart\n\nOp initiatief van het Gallo-Romeins Museum en in samenwerking met de Universiteit van Gent\n\n(prof. Wim De Clercq & dr. Vince Van Thienen) werden belangrijke vindplaatsen in de civitas Tungrorum geïnventariseerd: gebouwen, nederzettingen, heiligdommen, villa’s, grafheuvels, wegen… De gegevens zijn ondergebracht in en worden ontsloten via een Geografisch Informatie Systeem (GIS). De onderzoekers focusten op de late ijzertijd (vanaf circa 100 v.Chr.), de Romeinse tijd (40 v.Chr. - 450 n.Chr.) en de vroege middeleeuwen (450 n.Chr. - 1000 n.Chr.). Deze periode sluit aan bij de kerncollectie van het museum. Wetenschappers kunnen op eenvoudig verzoek gebruik maken van de gegevens. Het Gallo-Romeins Museum helpt hen bij het raadplegen en gebruiken van de databank. Hun onderzoeksresultaten zullen op termijn ongetwijfeld doorsijpelen in de tentoonstellingen van het museum. Het zal de civitas Tungrorum de komende jaren steeds centraler stellen in zijn werking.\n\nOok voor een geïnteresseerd publiek\n\nIn samenwerking met Vicky Verscheijden, GIS-specialist van de stad Tongeren, maakte het Gallo-Romeins Museum een deel van de informatie toegankelijk voor het publiek. Geïnteresseerden kunnen een zestal dynamische kaarten raadplegen. Ze ontdekken welke overblijfselen uit het verre verleden in hun stad en streek werden getraceerd en welke resten er gevonden zijn. De kaarten kunnen eenvoudig worden gemanipuleerd.\n\nOpmerkelijk zijn bijvoorbeeld de talloze Romeinse villaterreinen en grafheuvels op het Haspengouwse platteland, zowel in Vlaanderen als Wallonië. Ook zien we vici, kleine Romeinse centra die zich ontwikkelden langs hoofdwegen en/of rivieren. Ook inheemse nederzettingen, cultusplaatsen en Romeinse forten staan op de kaarten.\n\nMeer informatie?\n\nhttp://www.gis3700.be/grm/civitas/\n\nhttps://www.galloromeinsmuseum.be/nl/Collectie-en-onderzoek/Onderzoek/Onderzoek-civitas-Tungrorum",Gallo-Romeins Museum brengt archeologische vindplaatsen in k... (Tongeren)
5f1aa33b4401e30011824b4b,https://www.tijd.be/r/t/1/id/10240645,2020-07-24T05:07:35.000Z,"Disney schuift niet alleen de film Mulan op de lange baan. Ook de sequels van Star Wars en Avatar worden uitgesteld.\n\nDoor de wereldwijde pandemie blijven cinemazalen gesloten of draaien ze door allerhande verplichtingen en maatregelen op een lagere maximumcapaciteit. En zelfs dan raken ze niet gevuld. De ene filmganger heeft schrik er besmet te worden, terwijl de andere er geen plezier in ziet om in de cinema de hele tijd een mondmasker te dragen.\n\nDat alles zet een vicieuze cirkel in gang waarbij ook steeds meer filmhuizen hun potentiële kaskrakers op de lange baan schuiven, waardoor cinemagroepen het nog moeilijker krijgen om volk te trekken. De bal is duidelijk aan het rollen en alles lijkt nu nog in een stroomversnelling te komen.\n\nDe voorbije maanden is duidelijk geworden dat we tijdens deze crisis geen releasedata in steen kunnen graveren. Disney\n\nDisney stelde de live-actionversie van de film Mulan – een herwerking van de animatiefilm uit 1998 – al twee keer uit, en zet de film nu zelfs voor onbepaalde tijd in de koelkast. ‘De voorbije maanden is duidelijk geworden dat we tijdens deze crisis geen releasedata in steen kunnen graveren’, klinkt het. Disney pompte zowat 200 miljoen dollar in de filmproductie en wou die oorspronkelijk reeds in maart in de zalen brengen.\n\nVerschuivingen na 2020\n\nOok het filmprogramma van Disney voor de komende jaren wordt grondig door elkaar geschud. De nieuwe Star Wars stond voor 2022 op de rol maar is nu een jaartje opgeschoven.\n\nHet langverwachte tweede deel van Avatar stond gepland voor eind 2021, maar regisseur James Cameron liet weten dat dit simpelweg niet meer haalbaar is. ‘Zoals de meesten van jullie weten hebben we vanwege covid-19 een behoorlijke vertraging opgelopen met filmen in Nieuw-Zeeland. Wat minder bekend is, is dat we door de crisis nog steeds niet verder kunnen met de productie van het virtuele gedeelte in Los Angeles. Dat werk is net zo cruciaal als de live opnames’, aldus Cameron.\n\nTom Cruise\n\nEerder deze maand haalde Warner Bros Tenet – een sciencefictionfilm van Christopher Nolan - van de Amerikaanse releaselijst.\n\nOok fans van Tom Cruise zullen minstens een half jaar langer geduld moeten hebben. ‘Top Gun: Maverick’ zal pas in de zomer van volgend jaar op het grote scherm te zien zijn.\n\n2020 en vermoedelijk ook 2021 worden moeilijke jaren voor de filmindustrie, zowel voor de productiehuizen als de cinemagroepen. Op de beurs vertaalde zich dat al in een halvering van de beurswaarde van Kinepolis.",Disney stelt blockbusters uit
5f1adb773b267604f56cd616,https://www.standaard.be/cnt/dmf20200724_93602789,2020-07-24T09:59:56.000Z,"Het aantal coronabesmettingen in ons land stijgt fors, maar we zijn lang niet het enige Europese land waar het opnieuw de slechte kant uitgaat. Een overzicht van de huidige situatie in onze buurlanden.\n\nIn Frankrijk is het aantal geregistreerde besmettingen met het nieuwe coronavirus voor de derde week op rij toegenomen. Voor het eerst in weken werden meer dan duizend nieuwe besmettingen vastgesteld in een etmaal, meldt het overheidsorgaan Santé publique France.\n\nDat is een verdubbeling ten opzichte van een week eerder, en het komt niet door een toegenomen aantal tests, waarschuwen de autoriteiten. De stijging wordt toegeschreven aan het versoepelen van de coronamaatregelen. Ook bewaren mensen vaker onvoldoende afstand tot elkaar. In zeven departementen werd de waakzaamheidsdrempel overschreden (meer dan tien besmettingen per 100.000 inwoners): Mayenne, Vosges, Finistère, Val-d’Oise, Haut-Rhin, Parijs en Seine-Saint-Denis.\n\nOok in Nederland werd door het Rijksinstituut voor Volksgezondheid en Milieu (RIVM) gewaarschuwd voor stijgende cijfers. In de week van 15 tot en met 21 juli werden 987 nieuwe besmettingen gerapporteerd, bijna een verdubbeling van de 534 vastgestelde besmettingen de week voordien. Vooral in de provincies Zuid-Holland, Noord-Holland en Zeeland is een toename te zien in het aantal meldingen. Het aantal testen is er fors toegenomen, maar ook het percentage positieve testen. In de week van 6 tot en met 12 juli lag dat aandeel op 0,6 procent, in de week van 13 tot en met 19 juli steeg het naar 1 procent.\n\nHet reproductiegetal, dat aangeeft hoe snel het virus zich verspreidt, is in Nederland gestegen naar 1,29. Voor het eerst sinds half maart ligt dat getal boven de 1, nog een aanwijzing dat na een periode van weinig besmettingen de verspreiding van het nieuwe coronavirus weer toeneemt in Nederland.\n\nIn Groot-Brittannië blijft het aantal besmettingen voorlopig in dalende lijn, zo blijkt uit het rapport van de Public Health England (PHE), dat zich baseerde op de data van 13 tot en met 19 juli. De meeste besmettingen worden nog steeds vastgesteld in de leeftijdscategorie 85 jaar en ouder, en in de regio’s in het noorden en midden van Engeland. De afgelopen 24 uur werden er 769 nieuwe besmettingen gerapporteerd. Het reproductiegetal schommelt tussen 0,7 en 0,9. Wel moeten we hier de belangrijke kanttekening maken dat de lockdown er later werd opgeheven. Zo gingen de restaurants en pubs er pas op 4 juli opnieuw open.\n\nIn Duitsland leken ze het virus opnieuw onder controle te hebben, al is er vandaag toch opnieuw een stijging merkbaar. In het dagelijkse rapport van het Robert Koch Institut (RKI), het Duitse agentschap voor Volksgezondheid, blijkt dat er 815 besmettingen zijn bijgekomen in de laatste 24 uur. De dag voordien waren dat er nog 569, het zevendaagse gemiddelde hangt op 477. Het gaat om de grootste dagelijkse toename sinds half mei, als de lokale uitbraak in het slachthuis van Tönnies buiten beschouwing wordt gelaten.\n\nHet reproductiegetal werd donderdag vastgesteld op 0,93. Het RKI specificeert ook een zevendaags reproductiegetal, dat minder onderhevig is aan dagelijkse schommelingen, en dat ligt met 1,05 iets hoger.\n\nIn Luxemburg zit het aantal besmettingen in stijgende lijn, maar dat heeft er alles mee te maken dat het Groothertogdom het aantal tests fors heeft opgedreven, met als doel zo goed als de hele bevolking te kunnen testen. Zo werden woensdag bijna 9.000 tests uitgevoerd, waarvan er 98 positief terugkeerden, aldus het Ministerie van Volksgezondheid. Het reproductiegetal bedraagt er momenteel 1,29.",We zijn niet alleen: ook in onze buurlanden gaat aantal besmettingen omhoog
5f1b13bc2c9b483c5d991daa,https://www.tijd.be/r/t/1/id/10240733,2020-07-24T15:39:41.000Z,"Een algoritme dat liedjes, handleidingen, interviews of eender welke andere tekst genereert. Het is een droom die al even meegaat. Een nieuw krachtig taalmodel brengt het dichterbij.\n\nGPT-3. Bent u marketeer, pr-verantwoordelijke, journalist, schrijver van handleidingen, programmeur of hebt u een creatief beroep waarin taal een centrale plaats heeft? Knoop dan alvast de naam van deze slimme taalgenerator goed in uw oren. Het kan weleens het model zijn dat u op termijn uit uw job heft. Wat GPT-3 precies is, moeten we reconstrueren op basis van blogs van experts over zelflerende algoritmes of verslagen in vakbladen. OpenAI, ooit opgericht door serieel ondernemer Elon Musk (Tesla, SpaceX) om zelflerende algoritmes in te zetten ten goede van de mens, houdt het GPT-3-model nog goed afgeschermd.\n\nDie werkwijze is een goed startpunt om uit te leggen hoe GPT-3 werkt. De taalgenerator slokt een massieve hoeveelheid aan tekst op vanop het internet. Dat gaat om bekende databases zoals de Wikipedia-collectie, maar ook om de gratis toegankelijke webpaginadata van de non-profitorganisatie Common Crawl. Dat is niet zomaar wat data, en al helemaal niet zomaar een beetje tekst. Het recentste archief van Common Crawl, tussen 2 en 16 juli van het hele web 'gecrawled', bevat 3,1 miljard webpagina's. De taalgenerator zou zo met bijna 1.000 miljard woorden gevoed zijn, van alle soorten maten.\n\nZelflerende algoritmes gebruiken die 'trainingsdata' om patronen te ontdekken in de verschillende soorten tekst. 'Training' valt in dit geval lettelijk te nemen. Algoritmes nemen woorden en zinnen lukraak weg uit de aangeleverde data, waardoor de taalgenerator leert welke woorden hij moet invullen op basis van de context. Met die gigantische kennis over woorden en in welke patronen die verschijnen, is de taalgenerator uiteindelijk in staat om zelf teksten uit te braken, Hoe meer hij dat doet, hoe beter hij erin wordt.\n\nDe taalgenerator is als 'tienduizend doctoraatsgeleerden die met je meedenken'. Delian Ashapourov Investeerder bij fonds achter Airbnb en SpaceX\n\nDe demoresultaten die online opduiken, zijn bijwijlen verbluffend. Een journalist van Wired gaf GPT-3 de opdracht zijn eigen in memoriam op te stellen, op basis van voorbeelden van in memoria in online kranten, details die de taalgenerator over hem online vond, maar ook met fictieve hersenspinsels hoe je kan komen te gaan (hij kwam om in een klimongeluk). Arram Sabeti, wetenschapper maar ook stichter van het cateringbedrijf ZeroCater, liet GPT-3 een interview tussen CNN-nieuwsanker Anderson Cooper en de getroebleerde rapper Kanye West over zijn presidentskandidatuur ophoesten.\n\n'Wat onder de motorkap plaatsvindt, is niet heel erg duidelijk', zegt Sabetti. 'Het ziet ernaar uit dat het systeem er goed in is alles wat het op het internet vindt te synthetiseren, daar een eclectisch notaboekje met miljoenen stukjes van maakt, om daarna op verzoek de juiste stukjes op wonderlijke wijze aan elkaar te lijmen.'\n\nHet grote verschil met eerdere taalmodellen is dat GPT-3 op basis van de trainingsmodellen in staat lijkt om eender welke tekst te genereren. Eerdere modellen hadden een 'laser-focus'. Wie een algoritme tekst wilde laten vertalen, voedde het model duizenden voorbeelden van talen waarin de vertaling verliep.\n\n3,1miljard webpagina's Aantal webpagina's beschikbaar via Common Crawl, een van de bronnen van de taalgenerator GPT-3.\n\nVoor mensen met 'woordberoepen', u hebt nog wel wat voorsprong. Sam Altman, als CEO van de bedenker OpenAI mee de schepper van GPT-3, temperde op Twitter de verwachtingen. 'De hype is overdreven. Het is indrukwekkend, maar het systeem heeft nog serieuze zwaktes en maakt soms onnozele fouten.'\n\nZijn reactie kwam er na een golf van extase onder gezaghebbende experts in het veld van zeflerende algoritmes en vakbladen zoals Wired en de MIT Technology Review. Delian Ashapourov, partner bij het Silicon Valley-fonds dat onder meer het verhuurplatform Airbnb en het privaat ruimtevaartbedrijf SpaceX huisvest, omschreef de taalgenerator als 'tienduizend doctoraatsgeleerden die met je meedenken'.",Dit artikel schreef zichzelf niet (maar het had gekund)
5f1b4befa9e375df4d12d759,https://vrtnws.be/p.nJd8VEN6x,2020-07-24T17:25:16.000Z,"""Algemeen wordt aangenomen dat de eerste Amerikanen het continent bereikt hebben tussen 16.000 en 13.000 jaar geleden"", zei doctor Lorena Becerra-Valdivia. ""Onze vondsten tonen aanwijzingen voor mensen zo'n 15.000 jaar eerder."" Becerra-Valdivia is de eerste auteur van de studie over de statistische modellen, een andere studie bespreekt de archeologische vondsten in de grot.\n\nIn de Chiquihuite-grot, waar al bijna tien jaar lang opgravingen plaatsvinden, zijn zo'n 1.900 stenen werktuigen gevonden en kleine fragmentjes, steensplinters of afslagen. Die lagen in een 3 meter dikke laag sedimenten die verdeeld was in verschillende lagen. De werktuigen behoren tot een type materiële cultuur dat nergens anders in Amerika gevonden wordt, wat wijst op een tot hiertoe onbekende lithische (steen-) industrie volgens de onderzoekers.\n\nDe onderzoekers gebruikten radiokoolstofdatering om de ouderdom te bepalen van stalen uit de site, zaken als beenderen, houtskool en DNA in de sedimenten. Voor sommige stalen gebruikten ze daarnaast de luminescentiedatering.\n\nOp het DNA van de overblijfselen van planten en dieren in het sediment dat rond de werktuigen zat, voerden ze ook een analyse uit om de ouderdom te bepalen en dat gaf een resultaat tussen 25.000 en 30.000 jaar geleden.\n\n""We hebben DNA geïdentificeerd van een groot aantal dieren, waaronder zwarte beren, knaagdieren, vleermuizen, woelmuizen en zelfs kangoeroeratten"", zei doctor Mikkel Winther Pedersen, een geneticus van de Universiteit van Kopenhagen en een van de eerste auteurs van de studie over de opgravingen.\n\nIn totaal verkreeg men meer dan 50 dateringen voor de site en de oudste daarvan vallen in en zelfs voor het Laatste Glaciale Maximum, de periode waarin wereldwijd het grootste volume aan water als ijs was opgeslagen, het hoogtepunt van de laatste ijstijd. Het Laatste Glaciale Maximum wordt gedateerd tussen 26.000 en 18.000 jaar geleden.\n\nMaar schattingen uit de statistische modellen geven aan dat mensen de site zelfs nog vroeger kunnen bewoond hebben. ""De aanwezigheid van mensen vindt plaats voor er een archeologische site gecreëerd wordt"", zei doctor Becerra-Valdivia, die vroeger aan de University of Oxford werkte en nu archeologe en expert in radiokoolstofdatering is aan de University of New South Wales in Australië.\n\n""Door gebruik te maken van archeologische aanwijzingen en Bayesiaanse ouderdomsmodellen - een krachtig instrument dat data en archeologische aanwijzingen met elkaar verbindt door middel van statistiek - kunnen we inschatten dat mensen al zo vroeg als 33.000 tot 31.000 jaar geleden in de Chiquihuite-grot arriveerden. Deze bevindingen helpen ons de oorspronkelijke bewoning door mensen van de Amerika's in meer details dan ooit tevoren te begrijpen"", zei Becerra-Valdivia.","""Eerste mensen bereikten Amerika 15.000 jaar eerder dan gedacht"""
5f1b4bf1a9e375df4d12d76a,https://www.hbvl.be/cnt/dmf20200724_96348958/tsjechische-voetbalcompetitie-stopgezet-nadat-team-in-quarantaine-moet,2020-07-24T17:37:50.000Z,"Het Tsjechische kampioenschap zal niet meer voltooid worden. Dat kondigde de Tsjechische voetballiga (LFA) vrijdag aan.\n\nDe LFA neemt de beslissing ten gevolge van een positieve test bij de spelers van Opava, dat nog in volle degradatiestrijd verwikkeld was. “Na het in quarantaine plaatsen van de spelers van Opava is het niet meer mogelijk om het huidige seizoen op de vastgestelde data af te werken”, gaf ligavoorzitter Dusan Svoboda aan.\n\nEr zal geen enkele ploeg degraderen en het volgende seizoen zal er met achttien in plaats van zestien ploegen gestart worden, onder wie de twee pas gepromoveerde teams Pardubice en Brno.\n\nHet huidige klassement blijft ook onveranderd, met Slavia Praag dat al zeker was van de titel en vier andere ploegen die het Europees voetbal in mogen: Plzen, Sparta Praag, Jablonec en Liberec.",Tsjechische voetbalcompetitie stopgezet nadat team in quarantaine moet
5f1b4bf3ee7c49ee466b2de6,https://www.standaard.be/cnt/dmf20200724_96348958,2020-07-24T17:37:50.000Z,"Het Tsjechische kampioenschap zal niet meer voltooid worden. Dat kondigde de Tsjechische voetballiga (LFA) vrijdag aan.\n\nDe LFA neemt de beslissing ten gevolge van een positieve test bij de spelers van Opava, dat nog in volle degradatiestrijd verwikkeld was. “Na het in quarantaine plaatsen van de spelers van Opava is het niet meer mogelijk om het huidige seizoen op de vastgestelde data af te werken”, gaf ligavoorzitter Dusan Svoboda aan.\n\nEr zal geen enkele ploeg degraderen en het volgende seizoen zal er met achttien in plaats van zestien ploegen gestart worden, onder wie de twee pas gepromoveerde teams Pardubice en Brno.\n\nHet huidige klassement blijft ook onveranderd, met Slavia Praag dat al zeker was van de titel en vier andere ploegen die het Europees voetbal in mogen: Plzen, Sparta Praag, Jablonec en Liberec.",Tsjechische voetbalcompetitie stopgezet nadat team in quarantaine moet
5f1b4bf474107152e7e9be8f,https://www.nieuwsblad.be/cnt/dmf20200724_96348958,2020-07-24T17:37:50.000Z,"Het Tsjechische kampioenschap zal niet meer voltooid worden. Dat kondigde de Tsjechische voetballiga (LFA) vrijdag aan.\n\nDe LFA neemt de beslissing ten gevolge van een positieve test bij de spelers van Opava, dat nog in volle degradatiestrijd verwikkeld was. “Na het in quarantaine plaatsen van de spelers van Opava is het niet meer mogelijk om het huidige seizoen op de vastgestelde data af te werken”, gaf ligavoorzitter Dusan Svoboda aan.\n\nEr zal geen enkele ploeg degraderen en het volgende seizoen zal er met achttien in plaats van zestien ploegen gestart worden, onder wie de twee pas gepromoveerde teams Pardubice en Brno.\n\nHet huidige klassement blijft ook onveranderd, met Slavia Praag dat al zeker was van de titel en vier andere ploegen die het Europees voetbal in mogen: Plzen, Sparta Praag, Jablonec en Liberec.",Tsjechische voetbalcompetitie stopgezet nadat team in quarantaine moet
5f1b4bfaa9e375df4d12d77d,https://www.gva.be/cnt/dmf20200724_96348958/tsjechische-voetbalcompetitie-stopgezet-nadat-team-in-quarantaine-moet,2020-07-24T17:37:50.000Z,"De LFA neemt de beslissing ten gevolge van een positieve test bij de spelers van Opava, dat nog in volle degradatiestrijd verwikkeld was. “Na het in quarantaine plaatsen van de spelers van Opava is het niet meer mogelijk om het huidige seizoen op de vastgestelde data af te werken”, gaf ligavoorzitter Dusan Svoboda aan.\n\nEr zal geen enkele ploeg degraderen en het volgende seizoen zal er met achttien in plaats van zestien ploegen gestart worden, onder wie de twee pas gepromoveerde teams Pardubice en Brno.\n\nHet huidige klassement blijft ook onveranderd, met Slavia Praag dat al zeker was van de titel en vier andere ploegen die het Europees voetbal in mogen: Plzen, Sparta Praag, Jablonec en Liberec.",Tsjechische voetbalcompetitie stopgezet nadat team in quarantaine moet
5f1b4bfba9e375df4d12d780,https://www.tijd.be/r/t/1/id/10240788,2020-07-24T17:37:31.000Z,"De voorbereidingen op de tweede golf van het coronaviris laten een te grote kans open dat straks iedereen bevoegd zal zijn en niemand verantwoordelijk.\n\nZijn we voorbereid op een tweede golf van het coronavirus? Nu in het dichtbevolkte Antwerpen elke coronapatiënt bijna twee andere dreigt aan te steken is het moment van de waarheid aangebroken. Zijn we klaar?\n\nOp bepaalde punten wel. De capaciteit van de ziekenhuizen is meer dan groot genoeg. Er is voor zover bekend voldoende beschermingsmateriaal voorhanden. Er zijn mondmaskers en de meeste mensen dragen ze ook, zelfs waar het misschien niet eens moet. De tweede golf blijft voor zover we weten buiten de muren van de woon-zorgcentra. En de anderhalvemetereconomie draait, zo goed en zo kwaad als het kan.\n\nOp andere punten wordt het beeld waziger. Er zijn voldoende testen, maar de resultaten zouden veel sneller het labo moeten verlaten om verspreiding van het virus te voorkomen. Een app om contacten bij te houden komt er pas in september. Lokale data per wijk zijn nog niet beschikbaar, tenzij voor de burgemeesters, die ze zelf via de huisartsen proberen te verzamelen. De contactopsporing staat nog altijd niet op punt, waardoor het nog altijd veel te moeilijk is om de bron van een infectie op te sporen en clusters snel te detecteren. Virologen roepen op om de bubbel van directe contacten kleiner te maken, maar de politieke wereld durft niet volgen.\n\nTegen die achtergrond hebben de Vlaamse en de federale overheid de burgemeesters in de cockpit van de coronastrijd gezet. Ergens klopt dat. Ze staan het dichtst bij de burgers, kennen hun wijken het best en zijn beter in maatwerk. De jaarlijkse statistieken van de Vlaamse overheid leren bovendien dat lokale politici meer vertrouwen genieten dan degene die in Brussel vergaderen.\n\nMaar net omdat in Brussel nog heel veel zaken niet op punt staan, wringt dat plaatje. Het zou goed bestuur zijn de burgemeesters de lokale coronastrijd te laten aanvoeren als ze zich kunnen baseren op goede lokale data, gesteund door een goeddraaiende contactopsporingsmachine en minstens énkele grote richtlijnen van de Vlaamse overheid. In Duitsland is een burgemeester verplicht een lockdown af te kondigen zodra één op tweeduizend inwoners besmet is. Bij ons bestaan geen publieke richtlijnen over belangrijke scenario’s. Betere lokale data zijn voor volgende maand beloofd.\n\nTegen diezelfde achtergrond tekent zich opnieuw de leiderschapscrisis af. De week begon met de vraag of Vlaams minister van Welzijn Wouter Beke ontslag neemt. Dat doet hij niet, maar hij leeft op voet van oorlog met de koepel van de Vlaamse ziekenhuizen en het gros van de woon-zorgcentra. Vlaams minister-president Jan Jambon botste met virologe Erika Vlieghe, nadat hij verkeerdelijk had gesuggereerd dat ze zijn beleid steunt om de persoonlijke bubbel niet te verkleinen. Vlieghe is voorzitster van het exitcomité GEES, maar gaat voortaan niet meer naar de vergaderingen van de Nationale Veiligheidsraad. En federaal zit een regering aan het stuur die haar laatste twee maanden is ingegaan. Premier Sophie Wilmès moest zondag nog minister van Binnenlandse Zaken Pieter De Crem terugfluiten omdat hij corona-adviezen verkondigde die niet strookten met het regeringsbeleid.\n\nZijn we klaar? Het draaiboek voor de strijd tegen de tweede golf had er anders en beter moeten uitzien. De voorbereidingen voor contactopsporing hadden in Vlaanderen verder moeten staan, want nu zijn steden en provincies ze zelf aan het organiseren. Er zou een duidelijk federaal en Vlaams beleid moeten zijn - bijvoorbeeld over de bubbels en de scenario’s - waarvan de burgemeesters de details lokaal kunnen inkleuren.\n\nHopelijk komt er de komende dagen meer duidelijkheid, zeker als de cijfers erger zouden worden. Want hoe het strijdplan voor de tweede golf er nu uitziet, stelt niet gerust. Nog te veel belangrijke zaken zijn niet geregeld. En het is te weinig duidelijk wie waarvoor de eindverantwoordelijke is, wat snel schakelen bemoeilijkt.\n\nHet strijdplan voor de tweede golf laat te makkelijk de mogelijkheid open dat straks - mocht het verkeerd lopen - iedereen voor iets bevoegd zal zijn geweest, maar niemand verantwoordelijk.",De tweede golf
5f1b8436e013cd8531fe8d81,https://www.tijd.be/r/t/1/id/10240814,2020-07-25T00:20:01.000Z,"Schaal is cruciaal voor een olietrader als Trafigura, dat tentakels heeft in het enorme web van producenten, raffinaderijen en transportmiddelen dat de planeet omspant.\n\nDat de olieprijs vorig kwartaal even onder nul dook in de VS, deert Trafigura allerminst. Integendeel, de grondstoffentrader floreert in ontwrichte markten waar de hele nacht doorgewerkt moet worden. Op bezoek bij de traders in Genève.\n\nOm te begrijpen wat Trafigura precies doet, volstaat een blik op zijn kantoren in Texas en China. Het zijn de twee snelst groeiende kantoren van de groep, en dat is geen toeval. Texas is het epicentrum van de Amerikaanse schalieolieproductie, een Wilde Westen van duizenden olieboeren die van de VS in geen tijd ’s werelds grootste olieproducent gemaakt hebben. China is dan weer de olieslokop van de planeet, met talloze kleine raffinaderijen die ingevoerde ruwe olie omzetten in brandstof. De job van Trafigura is beide verafgelegen werelden met elkaar te verbinden.\n\n‘Het is de oudste business die er bestaat’, weerlegt Trafigura-hoofdeconoom Saad Rahim het beeld van een flitsend tradinghuis waar volop op de olieprijs gespeculeerd zou worden. ‘Wij beloven u een bepaalde hoeveelheid van een bepaald type product te verkopen voor een specifiek bedrag en met een vastgelegde leveringsplaats. ‘Handelaar’ is een beter woord voor wat wij doen.’\n\nDankzij satellieten kunnen we goed inschatten of een tanker richting Europa of de VS gaat, afhankelijk van zijn positie in de oceaan. Saad Rahim Hoofdeconoom Trafigura\n\nZo bekeken is Trafigura een logistieke tussenschakel tussen producent en consument, die verschillende types ruwe olie opkoopt bij meerdere partijen en die vervolgens opslaat, transporteert, vermengt, laat raffineren en ten slotte aflevert bij de klant. Dat de olieprijs hoog of laag staat, maakt daarbij niet uit voor Trafigura, wel of er sprake is van wilde schommelingen en een ontwrichting tussen vraag en aanbod.\n\nNegatieve prijs\n\nVorig kwartaal was een voltreffer op dat vlak. In april kelderde het futurescontract voor de levering van West Texas Intermediate-olie (WTI) in mei even tot -40 dollar. Een negatieve prijs dus, waarbij je er als koper geld bovenop kreeg. Je moest de olie bij ontvangst dan wel fysiek kunnen opslaan, en dat was het probleem. Door de geïmplodeerde olievraag als gevolg van Covid-19 zaten de Amerikaanse olieopslagtanks vol, waardoor een rush ontstond op tankwagens, olietankers en pijpleidingen om het goedje tijdelijk op te slaan.\n\nWie opslagcapaciteit had, deed gouden zaken, en Trafigura was een van hen. ‘Wij hadden heel vroeg in de gaten dat een vraagprobleem zou ontstaan, zodat wij op voorhand extra opslagcapaciteit zijn beginnen vast te leggen’, vertelt Rahim. Trafigura, dat ook enkele eigen olietankers bezit, kon zo profiteren van een extreme vorm van ‘contango’. Dat is een situatie waarbij de ‘spot’-prijs van olie vandaag lager is dan de ‘futures’-prijs voor levering binnen bijvoorbeeld een maand. De negatieve olieprijs gold daarbij als prikkel voor spelers zoals Trafigura om toch maar olie te kopen, op te slaan voor toekomstige levering en zo de markt in evenwicht te brengen. Voor het personeel betekende de ongeziene situatie wel een lange nacht van handelen en regelen, laat Rahim verstaan.\n\nHet regelen van de logistiek gebeurt door een team dat met de traders op een grote handelsvloer zit in het Trafigura- kantoor in Genève. Verspreid over zeven verdiepingen bevindt zich hier het zenuwcentrum van de tradingactiviteiten, vertelt Ben Luckock, cohoofd olietrading, terwijl hij door de verdieping van de olietraders wandelt. Boven het dak aan de overkant van de straat verschijnt de top van de waterstraal van de fameuze Jet d’Eau in het vlakbij gelegen meer van Genève.\n\nOok Luckock maakt duidelijk dat de traders er vooral zijn om risico in te dekken, niet om als speculanten risico te nemen. Grondstoffenhandel is een marge- en volumebusiness, benadrukt hij, het is zaak de beperkte marge zo veel mogelijk veilig te stellen via futures (zie inzet). Trafigura draait gigantische omzetten - 83 miljard dollar in het eerste halfjaar - waarop typisch brutomarges van 2 procent verdiend worden. Dankzij de grote volatiliteit was het eerste semester een uitschieter met een marge van 3,8 procent.\n\nSchaal is daarbij cruciaal. Luckock heeft het over ‘een enorm web’ van honderden producenten, raffinaderijen en transportmiddelen dat de hele planeet omspant en waarin je als trader overal tentakels nodig hebt. Trafigura investeert zelf fors in infrastructuur en soms ook in eigen producenten, zoals met de Belgische zinkgroep Nyrstar. ‘Alles staat in het teken van de efficiëntie, die almaar opgevoerd wordt. Voor nichespelers wordt het steeds lastiger’, zegt Luckock. De schaalvergroting heeft ertoe geleid dat er naast Trafigura een handvol dominante grondstoffentraders overblijven, zoals Glencore, Mercuria, Gunvor en Vitol. Trafigura alleen verhandelt 3 tot 5 miljoen vaten ruwe olie per dag op een wereldproductie van ruwweg 100 miljoen vaten.\n\nAlles staat in het teken van de efficiëntie, die almaar opgevoerd wordt. Voor nichespelers wordt het steeds lastiger. Ben Luckock Cohoofd olietrading Trafigura\n\nEen grote schaal biedt dankzij haar diversificatiemogelijkheden een extra vorm van risico-indekking naast het gebruik van futures. Zo zijn activiteiten als opslag en transport communicerende vaten: als de olievraag - en dus het transport - even tegenvalt, is er meer nood aan opslag. Ook tussen verschillende grondstoffen onderling speelt er diversificatie. ‘Neem olie en metalen’, legt Rahim uit. ‘Misschien zal de olievraag de komende jaren ietwat krimpen als gevolg van de opkomst van elektrische wagens, maar dat win je meer dan terug door de extra verkoop van koper en nikkel voor de batterijen.’\n\nAlle indekking ten spijt zijn tradingverliezen soms onvermijdelijk. Luckock kan daarmee leven. ‘Zolang je als trader maar een goed onderbouwde redenering volgde. Je kan altijd pech hebben.’ Risicobeheersing blijft primordiaal, vooral omdat grondstoffenhandelaars met grote geleende sommen en dus hefbomen werken, met de producten als onderpand. Een groot verlies kan snel enorme consequenties hebben.\n\nDaarom is het ook cruciaal een goed zicht op de verwachte olievraag te hebben. ‘Het start allemaal met de vraag en dus de economische groei, want op het aanbod hebben we een vrij goed zicht’, zegt Rahim. Geopolitiek speelt een belangrijke rol voor de olieprijs: denk aan handelsoorlogen of conflicten in het Midden-Oosten. Ook de dollarkoers heeft impact omdat olie in de Amerikaanse munt verhandeld wordt, zodat een duurdere dollar een rem zet op de olievraag van vooral groeilanden. Het sentiment op de aandelenmarkten heeft eveneens invloed op de prijs, los van fundamentele vraag- en aanbodfactoren.\n\nExtra lastig\n\n‘De onzekerheid als gevolg van het coronavirus maakt het voorspellen van de vraag wel extra lastig vandaag’, weet Rahim. ‘Vergeet niet dat als de vraag 98 procent of zelfs 95 procent van het normaal bedraagt, er sprake is van een enorm probleem in de oliemarkt. Het lijkt misschien een klein verschil, maar 95 procent betekent algauw 5 miljoen vaten per dag minder. Dat is haast catastrofaal.’\n\nHet toenemende gebruik van big data moet soelaas brengen. Trafigura investeert in analytische tools waarmee het de wereldwijde transport- en opslagstromen kan monitoren. ‘Zo leren satellieten dat het momenteel druk is in de Chinese havens. We kunnen ook goed inschatten of een bepaalde tanker richting Europa of de VS gaat, afhankelijk van zijn positie in de oceaan’, vertelt Rahim. Het biedt net dat extra tikkeltje informatie waarmee een olietrader zijn positie weer wat beter kan onderbouwen.",‘Olietrading is de oudste business die bestaat’
5f1bbc78e56008a319eba4af,https://www.tijd.be/r/t/1/id/10240836,2020-07-25T02:10:01.000Z,"Neem een koffie en worstel u even door deze lijst: de VN-site, de MSN-nieuwssite, een erfgoedblad, een bagelbar, een appbouwer, een klantenbeheersysteem, de stichting rond René Magritte, deelsteps, kampeerarrangementen in Volkswagen-auto’s, slimme software voor juristen, een reservatiesysteem voor restaurants, een platform voor realtimecoaching en een digitale mobiliteitsassistent.\n\nDat alles zag de Brusselaar Jean-Paul de Ville de Goyet in zijn carrière al passeren, als werknemer, ondernemer of investeerder. Sinds dinsdag mag hij daar de bouw van de Belgische corona-traceerapp, die de contacten van besmette personen moet opsporen, aan toevoegen. Hij sleepte dat contract totaal onverwacht in de wacht, met ruggensteun van de grotere Mechelse softwarebouwer Ixor, en voor de neus van reuzen als Proximus en het Duitse SAP, het duurst gewaardeerde Europese techbedrijf.\n\nWat de rode draad is door al die avonturen, zal hij ons niet zeggen. We belden hem zeven keer, zeven keer kregen we geen antwoord. ‘Ik zat woensdag een paar uur met hem samen, zijn telefoon stond niet stil’, stelt zakenpartner Roel Verbeeck, de managing director bij Ixor. ‘We vinden het niet zo interessant in te gaan op de vraag wie hij is en waarom hij het doet. Hij is geen politicus, hé, hij heeft geen persattaché. Onze focus is nu dat de app er komt. Over zeven weken treden we naar buiten.’\n\nBegin september is de deadline die Jean-Paul moet halen. Anders dreigt een boete van 30 procent van de contractprijs, achterhaalde het vakblad Datanews. Er is scepsis over de slaagkansen. Zijn bedrijfje DevSide had tot begin juni nog de naam van een eenmanszaak - jpdvdg.com -, heeft een balanstotaal van nog geen 700.000 euro en telt volgens LinkedIn vijf medewerkers. De eigen site voedt de geloofwaardigheid niet. Op de klantenlijst staan meerdere bedrijven waar ‘JPDVDG’ in investeerde en techexperts merkten geknoei met de recensies op.\n\nDe eigen site voedt de geloofwaardigheid niet. Op de klantenlijst staan meerdere bedrijven waar ‘JPDVDG’ in investeerde en techexperts merkten geknoei met de recensies op.\n\nToch krijgt JPDVDG ook krediet. Het wereldje van appbouwers krijste woensdag wel luidkeels ‘wie?’ toen zijn naam viel. Maar de ondernemer zag in 2009 wel als een van de eersten de waarde van een softwareapplicatie op de smartphone. De App Store bestond toen een flink jaar. JPDVDG richtte het bedrijf AppSolution op, door meerdere stemmen in het wereldje erkend als pionier en betrouwbare speler.\n\nAmper vier jaar nadat AppSolution het licht had gezien, kwam het in handen van de grotere Belgische IT-speler EASI. Ook bij andere bedrijfjes die JPDVDG uit de grond stampte, of waarin hij investeerde, ging het soms snel. Zowel positief, met een overname, als negatief, met een faillissement. Het dieptepunt was Pummby, een bedrijf dat via sms reclame toonde. Na het faillissement in 2010 sleepten zijn aandeelhouders hem voor de rechter. Maar hij won.\n\n‘JPDVDG is het type dat allerlei bedrijven opstart en eraan bouwt’, zegt Verbeeck. Het kleinschalige, net het punt waarover hij deze week bakken kritiek moest slikken, charmeert hem. ‘Hij is met zijn deelsteps in 2018 klein, maar snel begonnen.’ Troty verscheen onder meer in Brussel en Roeselare, maar verdween van de radar. En nu duikt JPDVDG weer op in de appwereld. ‘Hij was een paar jaar niet actief na AppSolution, maar hij kent wel veel mensen in het wereldje.’\n\nDat zal nodig zijn, want hij krijgt nu sowieso de schijnwerpers op zich. Niet alleen in die zeven weken, niet alleen bij de lancering, maar ook daarna. Een app is een ‘levend organisme’ dat onderhoud en updates vereist. België slaat met de keuze voor JPDVDG alleszins een andere weg in dan de buurlanden. Duitsland koos voor nationale iconen als SAP en Deutsche Telekom, in Nederland timmert een freelancecollectief, met toppers met een verleden bij Uber, Palantir en Booking.com, al sinds mei aan de app.\n\nWordt JPDVDG Belgiës ‘dark horse’? Of eerder een ezel? Feit is dat hij tot de lanceerdatum niets zal lossen. ‘We werken ‘in the dark’, en maken geen reclame voor onszelf’, verklaarde medewerker Violaine de Lamine de Bex aan de nieuwssite Businessam. ‘We zullen maken dat het werkt’, besluit Verbeeck.",Bedrijvenbouwer Jean-Paul de Ville de Goyet bouwt Belgiës belangrijkste app
5f1bf4bf195e3213a4bb196a,https://sportmagazine.knack.be/sport/voetbal-internationaal/maxim-wouters-van-de-provinciale-jeugd-naar-werken-met-arjen-robben/article-normal-1622891.html,2020-07-24T22:00:07.000Z,"Komend seizoen mag de amper 26-jarige Maxim Wouters als performance analist bij FC Groningen aan Arjen Robben vertellen wat er (nog) beter kan in zijn spel.\n\n'Veel mensen denken bij performance analist meteen aan het fysieke werk, maar dat is eigenlijk niet mijn job', zegt Wouters. 'Ik doe vooral video- en data-analyses van wedstrijden van de tegenstander. Daarna bespreek ik met de coach welke tegenstander we best op welke manier aanpakken.'\n\n'Na de match werken we in de andere richting. Dan bespreken we met de spelers wat we zelf beter hadden kunnen doen. Die analyses kunnen we ook gebruiken om spelers te laten zien dat we dingen juist goed hebben gedaan, ondanks een eventuele nederlaag.'\n\nKomend seizoen mag de jonge Antwerpenaar ook de prestaties van ene Arjen Robben analyseren, én hem vertellen wat nog beter kan. 'Ik moet soms ook nog even in mijn arm knijpen', zegt Wouters lachend. 'Maar Arjen is echt een fijne kerel om mee te werken, hij is zeer open en sociaal.'\n\nOp en top prof\n\nDe eerste groepstraining moest de vleugelspeler nog aan zich voorbij laten gaan. Een bewuste keuze van de club, zegt Wouters. 'Arjen heeft een jaar niet gevoetbald én hij heeft een verleden van blessures. Hij wilde zelf heel graag meetrainen, maar hij beseft ook wel dat het slimmer is om alles stap per stap te doen. Hij is op en top prof. Als je hem hier ziet rondwandelen, zie je de professionaliteit er gewoon afdruipen.'\n\nVandaag is Wouters voltijds aan het werk in het profvoetbal, tot enkele jaren geleden trainde hij de provinciale jeugd van KFC Katelijne, waarna het naar KV Mechelen, Antwerp en Beerschot ging. 'Op dit niveau wordt er veel meer op korte termijn gewerkt dan bij de jeugd. Het fijne is dat Groningen heel ontwikkelingsgericht nadenkt. Veel zaken die ik toepaste in het jeugdvoetbal komen hier dus terug.'\n\n'Ik denk wel dat het volwassen voetbal mij nog meer aanspreekt. Die kick van een wedstrijddag is echt onbeschrijfelijk. Een week lang werken voor die negentig minuten. Vorig jaar wonnen we bijvoorbeeld van Ajax, de emoties die je dan voelt, dat maak je bij de jeugd niet mee.'\n\nHoofdcoach worden\n\nDat Wouters op zijn 26e deel uitmaakt van de staf van een profclub is op z'n zachtst gezegd straf te noemen. En in België bijna ondenkbaar. 'Groningen is sowieso een club die een heel jonge omkadering heeft. Hoofdcoach Danny Buijs is er ook maar 38. Ik denk dat ze in Nederland in het algemeen meer openstaan voor mensen met een profiel als het mijne. De reden dat ik vandaag deze job heb, is dat Groningen een vacature heeft uitgeschreven. Ik heb een hele sollicitatieprocedure moeten doorlopen. Bij mijn weten gebeurt zoiets niet bij Belgische clubs, daar wordt sneller teruggegrepen naar bekende namen.'\n\nWouters is naar eigen zeggen gelukkig als performance analist in Groningen, maar hij heeft wel een duidelijk doel voor ogen: hoofdcoach worden. Al wil hij geen stappen overslaan. 'Ik heb nog heel veel te leren. Deze job is daarvoor de ideale leerschool. Het is ook heel fijn dat de hoofdcoach en de rest van de technische staf me bij heel veel zaken betrekken. Zo ben ik aanwezig bij alle besprekingen en mag ik ook geregeld mee het veld op voor de trainingen.'\n\n'Ik praat ook veel met de spelers. Enerzijds uit interesse, maar ook om er zelf uit te leren. Ik wil weten wat er in die jongens omgaat. Wat vinden zij van de trainingen? Hoe denken zij over bepaalde zaken? Door zo lang mogelijk mee te draaien in een technische staf, hoop ik de ervaring op te doen die ik zelf mis als speler.'\n\nYanko Beeckman\n\n'Veel mensen denken bij performance analist meteen aan het fysieke werk, maar dat is eigenlijk niet mijn job', zegt Wouters. 'Ik doe vooral video- en data-analyses van wedstrijden van de tegenstander. Daarna bespreek ik met de coach welke tegenstander we best op welke manier aanpakken.''Na de match werken we in de andere richting. Dan bespreken we met de spelers wat we zelf beter hadden kunnen doen. Die analyses kunnen we ook gebruiken om spelers te laten zien dat we dingen juist goed hebben gedaan, ondanks een eventuele nederlaag.'Komend seizoen mag de jonge Antwerpenaar ook de prestaties van ene Arjen Robben analyseren, én hem vertellen wat nog beter kan. 'Ik moet soms ook nog even in mijn arm knijpen', zegt Wouters lachend. 'Maar Arjen is echt een fijne kerel om mee te werken, hij is zeer open en sociaal.'De eerste groepstraining moest de vleugelspeler nog aan zich voorbij laten gaan. Een bewuste keuze van de club, zegt Wouters. 'Arjen heeft een jaar niet gevoetbald én hij heeft een verleden van blessures. Hij wilde zelf heel graag meetrainen, maar hij beseft ook wel dat het slimmer is om alles stap per stap te doen. Hij is op en top prof. Als je hem hier ziet rondwandelen, zie je de professionaliteit er gewoon afdruipen.'Vandaag is Wouters voltijds aan het werk in het profvoetbal, tot enkele jaren geleden trainde hij de provinciale jeugd van KFC Katelijne, waarna het naar KV Mechelen, Antwerp en Beerschot ging. 'Op dit niveau wordt er veel meer op korte termijn gewerkt dan bij de jeugd. Het fijne is dat Groningen heel ontwikkelingsgericht nadenkt. Veel zaken die ik toepaste in het jeugdvoetbal komen hier dus terug.''Ik denk wel dat het volwassen voetbal mij nog meer aanspreekt. Die kick van een wedstrijddag is echt onbeschrijfelijk. Een week lang werken voor die negentig minuten. Vorig jaar wonnen we bijvoorbeeld van Ajax, de emoties die je dan voelt, dat maak je bij de jeugd niet mee.'Dat Wouters op zijn 26e deel uitmaakt van de staf van een profclub is op z'n zachtst gezegd straf te noemen. En in België bijna ondenkbaar. 'Groningen is sowieso een club die een heel jonge omkadering heeft. Hoofdcoach Danny Buijs is er ook maar 38. Ik denk dat ze in Nederland in het algemeen meer openstaan voor mensen met een profiel als het mijne. De reden dat ik vandaag deze job heb, is dat Groningen een vacature heeft uitgeschreven. Ik heb een hele sollicitatieprocedure moeten doorlopen. Bij mijn weten gebeurt zoiets niet bij Belgische clubs, daar wordt sneller teruggegrepen naar bekende namen.'Wouters is naar eigen zeggen gelukkig als performance analist in Groningen, maar hij heeft wel een duidelijk doel voor ogen: hoofdcoach worden. Al wil hij geen stappen overslaan. 'Ik heb nog heel veel te leren. Deze job is daarvoor de ideale leerschool. Het is ook heel fijn dat de hoofdcoach en de rest van de technische staf me bij heel veel zaken betrekken. Zo ben ik aanwezig bij alle besprekingen en mag ik ook geregeld mee het veld op voor de trainingen.''Ik praat ook veel met de spelers. Enerzijds uit interesse, maar ook om er zelf uit te leren. Ik wil weten wat er in die jongens omgaat. Wat vinden zij van de trainingen? Hoe denken zij over bepaalde zaken? Door zo lang mogelijk mee te draaien in een technische staf, hoop ik de ervaring op te doen die ik zelf mis als speler.'Yanko Beeckman",Maxim Wouters: van de provinciale jeugd naar werken met Arjen Robben
5f1c2cfb93fa049dfc01f06c,https://datanews.knack.be/ict/nieuws/achtergrond-hoe-zit-dat-nu-eigenlijk-precies-met-die-belgische-corona-app/article-news-1622481.html,2020-07-23T09:04:07.000Z,"Het Mechelse Ixor gaat in onderaanneming van DevSide de Belgische corona-opsporingsapp bouwen. Binnen 7 weken moet die klaar zijn of een boete van 30 procent op het totaalbudget dreigt. Een overzicht van de recente ontwikkelingen.\n\nConsternatie alom op sociale media nadat bekend raakte dat DevSide de Belgische corona-opsporingsapp mag bouwen. DevWie? was zowat de algemene teneur en die reactie was te verwachten. Het gaat om het bedrijf van ondernemer Jean-Paul de Ville de Goyet dat met afgerond 700.000 euro op de balans en 5 werknemers op LinkedIn niet bepaald als een grote partij overkomt. We probeerden Jean-Paul de Ville de Goyet te contacteren, maar de man geeft voorlopig niet thuis.\n\nWie gaat de app nu eigenlijk bouwen?\n\nHet nieuws over DevSide bleek uiteindelijk onvolledig, want zoals wel vaak in IT-(overheids)contracten is er sprake van een consortium met meerdere partijen. In dit geval is DevSide de hoofdaannemer die achterliggend het Mechelse Ixor inschakelt voor projectbeheer en ontwikkeling: een al beter bekende partij die met een omzet van afgerond 7 miljoen euro en naar eigen zeggen 70 medewerkers ook wat meer gewicht in de schaal legt. ULB & VUB staan als onderaannemers in voor de nodige audits, begeleiding (consulting) en ook een stuk ontwikkeling. Efluenz zal communicatie en het community-luik verzorgen. Er is ook nog een tweede lot rond security en testing . Daar is het NVISO die de opdracht gegund kreeg en het haalde van een andere partij.\n\nVolgens onze bevestigde informatie deden ook Proximus, SAP en DXC een gezamenlijk aanbod voor het eerste lot, maar zij grijpen er dus naast. Jeroen Lemaire liet op Twitter weten dat zijn bedrijf In The Pocket alvast géén gooi naar het contract wou doen. Op basis van de omschrijvingen in het lastenboek denkt Lemaire dat In The Pocket ""in dergelijke context geen meerwaarde kan betekenen"". We hebben ook weet van twee andere IT-integratoren die uiteindelijk beslisten om niet mee te dingen. Concreet waren er dus maar telkens twee offertes per lot en dat is toch opmerkelijk.\n\nHoe verliep de toewijzing?\n\n""Omwille van hoogdringendheid verliep de aanbesteding uitzonderlijk zonder voorafgaande publicatie"", vertelt Jan-Frans Lemmens van Smals, de aanbesteder namens de overheid.\n\nProfessor Bart Preneel die mee het lastenboek schreef en samen met twee andere professoren in de jury van de selectieprocedure zat, had gisteren de handen vol om de toewijzing te verdedigen. ""De kritiek is onterecht, alles is objectief verlopen"", zei Bart Preneel aan de collega's van VRT. DevSide heeft wel degelijk een bewezen track record rond mobiele apps. Jean-Paul de Ville de Goyet is ook de man achter AppSolution: een mobiele appbouwer die onder meer in de mediasector heel wat apps bouwde en die in 2013 verkocht werd aan IT-dienstenleverancier EASI. ""Bovendien is er met Ixor een tweede, iets groter, bedrijf betrokken. Dat zal zorgen voor de 'backend', de centrale servers waar de app mee praat"", aldus Preneel bij VRT NWS.\n\nDe prijs is trouwens niet de doorslaggevende factor: de prijs is goed voor 40% in de beoordelingscriteria. Het winnende consortium bleek beter in staat om de nodige en gevraagde aanpassingen door te voeren aan het bestaande Duitse model dat op een aantal essentiële punten net iets anders in elkaar zit. In Duitsland wordt de centrale registratiedatabank bijvoorbeeld ondergebracht bij de telecomleverancier T-Systems.\n\nHoeveel kost de app?\n\nVolgens onze informatie zal de app tussen de 750.000 euro en 1 miljoen euro gaan kosten. Of dat veel is? Het is in ieder geval een peulschil vergeleken met de ontwikkelkost in Duitsland: 20 miljoen. Daar waren het SAP en T-Systems die tekenden voor de app die nu dienst gaat doen als 'blauwdruk' voor de Belgische applicatie. Die programmeercode is ondertussen als open source project vrij beschikbaar en goed gedocumenteerd. In het Belgische lastenboek wordt ook duidelijk vermeld dat die code gebruikt moet worden. De Duitse app moet wel duidelijk aangepast worden aan het Belgische gezondheidssysteem. Bij Smals horen we dat de broncode van de Belgische app achteraf ook gepubliceerd zal worden.\n\nWanneer moet de app nu klaar zijn?\n\nDe politieke wereld heeft het over 1 september als lanceringsdatum. In het 76-pagina's tellend lastenboek dat Data News inkeek wordt meerdere malen expliciet vermeld dat de applicatie operationeel moet zijn ""maximaal 7 weken na toewijzing van het contract"". Die toewijzing gebeurde woensdag op de Interministeriële Conferentie Volksgezondheid. Dat betekent dat Ixor en DevSide nog tijd hebben tot 9 september. Halen ze die deadline niet, dan dreigt een boete van 30 procent op de projectprijs zoals dat in een clausule vastligt. Voor elke maand dat de SLA's niet gerespecteerd worden, tikt de rekening steeds verder aan. Dat wordt dus een stevige sprint voor de softwarebedrijven: toch opmerkelijk aangezien het (politieke) voortraject voor de app maanden in beslag nam.\n\nIxor en DevSide zijn ondertussen wel meteen volop aan de slag gegaan. De eerste drie 'sprints' volgens de agile werkmethode staan al helemaal in de steigers. ""We hebben geen reden om te twijfelen aan de beroepsernst, alle signalen zijn goed"", aldus een insider die liever niet zijn naam ziet opduiken.\n\nHoe ziet de ontwikkeling er uit?\n\nHet lastenboek - opgesteld in het Frans en afgewisseld met enkele paragrafen Engels - leest als een lange opsomming van 'resources' die nodig zijn, maar vooral ook met vereisten waaraan voldaan moet worden. Technologiekeuzes werden op voorhand gemaakt en ook de planning is op voorhand uitgetekend. Maar ook quasi de hele werkwijze voor de ontwikkeling ligt al helemaal op voorhand vast: iets waar lang niet alle softwareleveranciers en IT-integratoren zich comfortabel mee voelen. Aan de andere kant zorgt het wel voor duidelijkheid: Het Duitse model moet gevolgd worden, de corona-API's van Google en Apple voor integratie in smartphones moeten gebruikt worden, het DP-3T protocol (Distributed Privacy-Preserving Proximity Tracking, nvdr) moet gevolgd worden. Ook de manier waarop de backend servers omgaan met data ligt helemaal vast net als het privacykader. De servers en nodige infrastructuur voor de eigenlijke productieomgeving worden voorzien door Sciensano: ook dat is allemaal al duidelijk gebetonneerd.\n\nEn ga ik de app nu kunnen vertrouwen?\n\nProfessor en encryptiespecialist Bart Preneel heeft al meerdere malen verteld dat de veiligheid en privacy van gegevens gegarandeerd is in deze oplossing op basis van Bluetooth-tokens die maximaal 14 dagen bewaard worden. Locatiegegevens worden voor alle duidelijkheid niét bewaard.\n\nEn wat met de Apple- en Google-link? Wanneer de pandemie voorbij is, worden de servers ontmanteld en zullen Google en Apple de API niet langer ondersteunen. De gebruikers zullen dan automatisch een melding krijgen dat ze de app mogen deïnstalleren. Ja, ook dat ligt allemaal al vast.\n\n(Update 13 uur: extra details toegevoegd over de aanbesteding)\n\n(Update 16 uur: toegevoegd dat de broncode vrij beschikbaar zal zijn)\n\nConsternatie alom op sociale media nadat bekend raakte dat DevSide de Belgische corona-opsporingsapp mag bouwen. DevWie? was zowat de algemene teneur en die reactie was te verwachten. Het gaat om het bedrijf van ondernemer Jean-Paul de Ville de Goyet dat met afgerond 700.000 euro op de balans en 5 werknemers op LinkedIn niet bepaald als een grote partij overkomt. We probeerden Jean-Paul de Ville de Goyet te contacteren, maar de man geeft voorlopig niet thuis.Het nieuws over DevSide bleek uiteindelijk onvolledig, want zoals wel vaak in IT-(overheids)contracten is er sprake van een consortium met meerdere partijen. In dit geval is DevSide de hoofdaannemer die achterliggend het Mechelse Ixor inschakelt voor projectbeheer en ontwikkeling: een al beter bekende partij die met een omzet van afgerond 7 miljoen euro en naar eigen zeggen 70 medewerkers ook wat meer gewicht in de schaal legt. ULB & VUB staan als onderaannemers in voor de nodige audits, begeleiding (consulting) en ook een stuk ontwikkeling. Efluenz zal communicatie en het community-luik verzorgen. Er is ook nog een tweede lot rond security en testing . Daar is het NVISO die de opdracht gegund kreeg en het haalde van een andere partij.Volgens onze bevestigde informatie deden ook Proximus, SAP en DXC een gezamenlijk aanbod voor het eerste lot, maar zij grijpen er dus naast. Jeroen Lemaire liet op Twitter weten dat zijn bedrijf In The Pocket alvast géén gooi naar het contract wou doen. Op basis van de omschrijvingen in het lastenboek denkt Lemaire dat In The Pocket ""in dergelijke context geen meerwaarde kan betekenen"". We hebben ook weet van twee andere IT-integratoren die uiteindelijk beslisten om niet mee te dingen. Concreet waren er dus maar telkens twee offertes per lot en dat is toch opmerkelijk.""Omwille van hoogdringendheid verliep de aanbesteding uitzonderlijk zonder voorafgaande publicatie"", vertelt Jan-Frans Lemmens van Smals, de aanbesteder namens de overheid.Professor Bart Preneel die mee het lastenboek schreef en samen met twee andere professoren in de jury van de selectieprocedure zat, had gisteren de handen vol om de toewijzing te verdedigen. ""De kritiek is onterecht, alles is objectief verlopen"", zei Bart Preneel aan de collega's van VRT. DevSide heeft wel degelijk een bewezen track record rond mobiele apps. Jean-Paul de Ville de Goyet is ook de man achter AppSolution: een mobiele appbouwer die onder meer in de mediasector heel wat apps bouwde en die in 2013 verkocht werd aan IT-dienstenleverancier EASI. ""Bovendien is er met Ixor een tweede, iets groter, bedrijf betrokken. Dat zal zorgen voor de 'backend', de centrale servers waar de app mee praat"", aldus Preneel bij VRT NWS.De prijs is trouwens niet de doorslaggevende factor: de prijs is goed voor 40% in de beoordelingscriteria. Het winnende consortium bleek beter in staat om de nodige en gevraagde aanpassingen door te voeren aan het bestaande Duitse model dat op een aantal essentiële punten net iets anders in elkaar zit. In Duitsland wordt de centrale registratiedatabank bijvoorbeeld ondergebracht bij de telecomleverancier T-Systems.Volgens onze informatie zal de app tussen de 750.000 euro en 1 miljoen euro gaan kosten. Of dat veel is? Het is in ieder geval een peulschil vergeleken met de ontwikkelkost in Duitsland: 20 miljoen. Daar waren het SAP en T-Systems die tekenden voor de app die nu dienst gaat doen als 'blauwdruk' voor de Belgische applicatie. Die programmeercode is ondertussen als open source project vrij beschikbaar en goed gedocumenteerd. In het Belgische lastenboek wordt ook duidelijk vermeld dat die code gebruikt moet worden. De Duitse app moet wel duidelijk aangepast worden aan het Belgische gezondheidssysteem. Bij Smals horen we dat de broncode van de Belgische app achteraf ook gepubliceerd zal worden.De politieke wereld heeft het over 1 september als lanceringsdatum. In het 76-pagina's tellend lastenboek dat Data News inkeek wordt meerdere malen expliciet vermeld dat de applicatie operationeel moet zijn ""maximaal 7 weken na toewijzing van het contract"". Die toewijzing gebeurde woensdag op de Interministeriële Conferentie Volksgezondheid. Dat betekent dat Ixor en DevSide nog tijd hebben tot 9 september. Halen ze die deadline niet, dan dreigt een boete van 30 procent op de projectprijs zoals dat in een clausule vastligt. Voor elke maand dat de SLA's niet gerespecteerd worden, tikt de rekening steeds verder aan. Dat wordt dus een stevige sprint voor de softwarebedrijven: toch opmerkelijk aangezien het (politieke) voortraject voor de app maanden in beslag nam.Ixor en DevSide zijn ondertussen wel meteen volop aan de slag gegaan. De eerste drie 'sprints' volgens de agile werkmethode staan al helemaal in de steigers. ""We hebben geen reden om te twijfelen aan de beroepsernst, alle signalen zijn goed"", aldus een insider die liever niet zijn naam ziet opduiken.Het lastenboek - opgesteld in het Frans en afgewisseld met enkele paragrafen Engels - leest als een lange opsomming van 'resources' die nodig zijn, maar vooral ook met vereisten waaraan voldaan moet worden. Technologiekeuzes werden op voorhand gemaakt en ook de planning is op voorhand uitgetekend. Maar ook quasi de hele werkwijze voor de ontwikkeling ligt al helemaal op voorhand vast: iets waar lang niet alle softwareleveranciers en IT-integratoren zich comfortabel mee voelen. Aan de andere kant zorgt het wel voor duidelijkheid: Het Duitse model moet gevolgd worden, de corona-API's van Google en Apple voor integratie in smartphones moeten gebruikt worden, het DP-3T protocol (Distributed Privacy-Preserving Proximity Tracking, nvdr) moet gevolgd worden. Ook de manier waarop de backend servers omgaan met data ligt helemaal vast net als het privacykader. De servers en nodige infrastructuur voor de eigenlijke productieomgeving worden voorzien door Sciensano: ook dat is allemaal al duidelijk gebetonneerd.Professor en encryptiespecialist Bart Preneel heeft al meerdere malen verteld dat de veiligheid en privacy van gegevens gegarandeerd is in deze oplossing op basis van Bluetooth-tokens die maximaal 14 dagen bewaard worden. Locatiegegevens worden voor alle duidelijkheid niét bewaard.En wat met de Apple- en Google-link? Wanneer de pandemie voorbij is, worden de servers ontmanteld en zullen Google en Apple de API niet langer ondersteunen. De gebruikers zullen dan automatisch een melding krijgen dat ze de app mogen deïnstalleren. Ja, ook dat ligt allemaal al vast.(Update 13 uur: extra details toegevoegd over de aanbesteding)(Update 16 uur: toegevoegd dat de broncode vrij beschikbaar zal zijn)",Achtergrond: Hoe zit dat nu eigenlijk precies met die Belgische corona-app?
5f1d463470fd3e3037fe3947,https://www.nieuwsblad.be/cnt/dmf20200725_97749248,2020-07-26T05:10:03.000Z,"Navigatiespecialist Garmin wordt al sinds donderdag getroffen door een grote ‘storing’. Het bedrijf werd volgens verschillende bronnen slachtoffer van hackers die losgeld vragen. Volgens Forbes vragen de criminelen 10 miljoen aan de multinational om hun data terug te krijgen.\n\nVolgens het financiële blad Forbes en andere media is Garmin getroffen door een aanval met gijzelsoftware. Hackers vragen naar verluidt 10 miljoen dollar (8,58 miljoen euro) om de digitale gijzeling te eindigen. Dat fenomeen heet ransomware: software die bestanden en systemen versleutelt en hackers beloven die gegevens pas weer vrij te geven als het slachtoffer een bedrag overmaakt.\n\nDe hack heeft alle diensten van het bedrijf volledig plat gelegd, zo is het bedrijf zelfs niet telefonisch of per e-mail bereikbaar, ook een deel van de productielijn in Taiwan zou stilgelegd zijn.\n\niThome, een Taiwaneese techsite, kon een interne memo van het bedrijf bemachtigen. Daarin worden de werknemers van de Taiwanese Garmin fabriek gewaarschuwd voor een tweedaags onderhoud op 24 en 25 juli vanwege een ‘virus’.\n\nGarmin weigert voorlopig te communiceren met de media of zijn klanten. Ze houden het bij een twitterbericht waarin ze spreken van een onderhoudsbeurt en een korte FAQ. Zo staat er onder andere te lezen: “Garmin heeft geen indicatie dat deze storing uw gegevens heeft beïnvloed, inclusief activiteit, betaling of andere persoonlijke informatie.”\n\nLEES OOK. Diensten van Garmin liggen plat: een grote onderhoudsbeurt, of is er meer aan de hand?",Storing bij Garmin zorgt voor frustraties bij sporters: “Hackers vragen 10 miljoen dollar”
5f1d463514b4e13130d84f71,https://www.hbvl.be/cnt/dmf20200726_91919025/storing-bij-garmin-zorgt-voor-frustraties-bij-sporters-hackers-vragen-10-miljoen-dollar,2020-07-26T05:19:19.000Z,Navigatiespecialist Garmin wordt al sinds donderdag getroffen door een grote ‘storing’. Het bedrijf werd volgens verschillende bronnen slachtoffer van hackers die losgeld vragen. Volgens Forbes vragen de criminelen 10 miljoen aan de multinational om hun data terug te krijgen.,Storing bij Garmin zorgt voor frustraties bij sporters: “Hackers vragen 10 miljoen dollar”
5f1d463c9cedcca0762c4fa3,https://www.knack.be/nieuws/wereld/tijd-voor-een-nieuw-verdienmodel-op-internet-iedereen-wordt-eigenaar-van-eigen-data/article-opinion-1623233.html,2020-07-26T03:00:07.000Z,"Het is tijd om het internet op zijn kop te zetten en over te stappen op een nieuw verdienmodel, schrijft professor Erik Mannens (UGent, Imec). 'Iedereen zal in de toekomst eigenaar zijn van zijn/haar eigen persoonlijke datasets.'\n\nSinds de industriële revolutie wordt de economie aangedreven door het Model van Keynes (kort door de bocht 'geld moet rollen'): individuen werken voor bedrijven en krijgen daar in ruil loon voor van die bedrijven. Dat loon geven ze uit aan goederen en diensten van deze bedrijven. Bedrijven maken wat winst of verlies, individuen sparen wat of gaan een lening aan. Belangrijkst is dat er een grosso modo evenwicht is tussen de hoeveelheid arbeid die er verricht wordt voor de goederen/diensten die geproduceerd worden.\n\nHelaas is dat evenwicht sinds het einde van de 20ste eeuw verloren gegaan en naarmate de jaren vorderen, werd dat evenwicht schever en schever getrokken. Omzet en winsten van (bepaalde) bedrijven stegen exponentieel zonder dat daar een even grote arbeid tegenover stond.\n\nDe boosdoener in deze is in grote mate 'kennisgeneratie'. Vooral techbedrijven zijn erin geslaagd om op basis van datavergaring en bijhorende data-analyses bijkomende goederen en vooral diensten aan te bieden zonder dat daar effectief meer arbeid van personen tegenover staat.\n\nBovendien zijn we verzeild geraakt in een situatie waarin datzelfde beperkte aantal grote techbedrijven ook bijna alle data in handen hebben. En laat nu net de huidige golf artificiële intelligentie (AI) heel datahongerig zijn en laat nu net deze AI-golf die 'kennisgeneratie' nog eens extra exponentieel doen exploderen.\n\nTijd voor een nieuw verdienmodel op internet: iedereen wordt eigenaar van eigen data.\n\nVanderbilt & Rockefeller\n\nVergelijk gerust de top vijf grootste beursgenoteerde bedrijven van het jaar 2010 (PetroChina, ICBC, Microsoft, Walmart, Johnson&Johnson - een beetje van alles) met die van het jaar 2020 (Amazon, Microsoft, Apple, Alphabet, Facebook - enkel techgiganten). Zelfs de weinige covid-19-winnaars blijken alweer uit datzelfde nest te komen: Amazon (online winkel), Microsoft (online videovergaderen) en PayPal (online betalingen), zo blijkt uit de eerste post-corona economische rapporten.\n\nDeze situatie doet me denken aan twee van de 'rijkste' mannen ooit: Cornelius Vanderbilt en John D. Rockefeller. De laatste helft van de 19de eeuw was Vanderbilt er in goed tien jaar tijd in geslaagd een monopolie te bemachtigen door zowat 90 procent van de spoorlijnen aan de Amerikaanse oostkust te bezitten of te controleren. Eenzelfde verhaal bij Rockefeller, die een tiental jaren later erin slaagde om zowat 90 procent van de olieverwerkende industrie onder zijn controle te krijgen.\n\nNiks kon in de VS nog gebeuren zonder dat één van beiden er wel ergens een hand in had. Natuurlijk vonden de democratisch verkozen volksvertegenwoordigers dat niet goed en daardoor kwam de beroemde 'Sherman antitrust-wet' tot stand die zulke monopolies verbood. Een aangepaste versie van deze wet wordt tot op vandaag in elke democratie ter wereld nog steeds toegepast.\n\nInternet op zijn kop\n\nMaar dat geldt blijkbaar niet voor de grote databoeren. Niemand die er wakker van ligt als Google of Amazon nog meer data blijven binnenharken en concurrenten opkopen. Zelfs niet als dat op een 'onrechtmatige' manier gebeurt door middel van achterpoortjes in geldende regelgeving in diverse landen.\n\nDenk bijvoorbeeld aan Facebook, dat jarenlang zijn gebruikers heeft gevolgd en data heeft verzameld, zelfs als je het programma had afgesloten (en dus de 'geïnformeerde toestemming' niet meer van toepassing was). Wettelijk gezien op zijn minst een donkergrijze zone.\n\nEerder deze maand kon je de almacht van de techgiganten nog eens lijfelijk voelen: Spotify, Waze, TikTok en Tinder werkten niet naar behoren. Het login-systeem van Facebook lag op apegapen en zodoende werkten zowat 100.000 (!) van de meest bezochte websites en/of web-diensten tijdelijk niet meer. Eenzelfde soort afhankelijkheid hebben we met zijn allen bij Amazon Web Services. Zowat alle media- & gaming-platformen maken gretig gebruik van Amazons cloud-infrastructuur. Mocht het nog niet duidelijk zijn: 'bye bye Model Keynes', en dat voor altijd!\n\nDeze situatie is volgens mij niet langer wenselijk. Het is hoog tijd voor een nieuw verdienmodel en daarvoor zullen we het internet op z'n kop moeten zetten. Mijn onderzoeksgroep werkt dat op dit moment uit samen met de uitvinder van het wereldwijde web, Sir Tim Berners Lee. Iedereen zal in de toekomst eigenaar zijn van zijn/haar eigen persoonlijke datasets en die beschikbaar stellen via eigen databankjes (datapods genoemd). Zo zal je bijvoorbeeld een datapod hebben met je gezondheidsdata, één met aankoopdata, één met foto's, één met agenda's, één met sociale-mediadata, één met diploma's, en ga zo maar door. De verschillende databankjes zullen naargelang van waarvoor ze gebruikt worden onder andere een verschillende levensduur en verschillende toegangscontrole hebben.\n\nIk ben niet tegen de vrijemarkteconomie, ik ben vooral voor een meer faire economie, waar waarderingen niet afhangen van (opgeklopte) omzet- en winstverwachtingen van monopolisten.\n\nEr zal eindelijk een ontkoppeling komen van data en diensten en dus ook automatisch een einde aan de datamonopolies van de grote tech-bedrijven, want die zullen enkel nog kunnen inzetten op een superieure service aangezien de eigenlijke data bij de rechtmatige eindgebruikers zullen blijven. Tenslotte zullen start-ups met een vernieuwende service op dezelfde voet kunnen concurreren met de grote techbedrijven, want de dienstverlening zal het verschil uitmaken, niet wie de data bezit of wie de meeste data heeft.\n\nVice versa zal ook de eindgebruiker kunnen kiezen welke dienst te gebruiken zonder vast te zitten aan één enkele leverancier omdat daar nu net zijn/haar data aanwezig is. Aldus kan het aangepaste Model Keynes alsnog gered worden nu we het tij kunnen keren en de burger terug centraal stellen in het Data Ownership-verhaal, zodanig dat 'arbeid' in deze kan vervangen worden door 'techbedrijven betalen voor onze data'.\n\nLaten we immers wel wezen, alle 'resources' op onze aarde zijn eindig, dus waar haalden we überhaupt ooit de waan vandaan aan om als economisch adagium constant te gaan voor 'groei' (meer produceren en meer winst volgens het neoliberalisme van Friedman).\n\nThink Global, Act Local\n\nVersta me niet verkeerd. Ik ben niet tegen de vrijemarkteconomie, ik ben vooral voor een meer faire economie, waar waarderingen vooral niet afhangen van toekomstige (opgeklopte) omzet- en winstverwachtingen van monopolisten (Uber, Facebook, etc), maar eerder van factoren die het welzijn van eenieder in de wereld kunnen verbeteren, bijvoorbeeld lokale tewerkstelling, ecologische voetafdruk, circulaire economie, korte-keteneconomie, enzovoort.\n\nDe +- 200 landen op de wereld zijn immers beter af met 5 lokale retailers per land, die godbetert nog steeds één miljard dollar waard zouden kunnen zijn, dan die ene Amazon die nu zo maar eventjes duizend miljard dollar waard is. Wat mij betreft geen unicorns meer, en dus tijd om die monopolies te breken. En ook geen excuses meer, we hebben het uiteindelijk als eindgebruiker zelf in de hand als we al dan niet naar de pijpen blijven dansen van de heersende (data-)monopolisten.\n\nDe coronacrisis heeft mij alvast geleerd dat consuminderen of op zijn minst verantwoord consumeren mijn gezin en mezelf niet ongelukkiger hebben gemaakt. Laat 'Think Global, Act Local' een beter adagium zijn voor ons Europeanen. Met de extra kleine nuance dat het natuurlijk best interdisciplinair en multicultureel gedragen wordt. Data wordt immers 'ons' waardevolste bezit en het is daarom hoog tijd om het huidige internet én het huidige economische bestel (meer Keynes, minder Friedman) daaraan aan te passen.\n\nSinds de industriële revolutie wordt de economie aangedreven door het Model van Keynes (kort door de bocht 'geld moet rollen'): individuen werken voor bedrijven en krijgen daar in ruil loon voor van die bedrijven. Dat loon geven ze uit aan goederen en diensten van deze bedrijven. Bedrijven maken wat winst of verlies, individuen sparen wat of gaan een lening aan. Belangrijkst is dat er een grosso modo evenwicht is tussen de hoeveelheid arbeid die er verricht wordt voor de goederen/diensten die geproduceerd worden.Helaas is dat evenwicht sinds het einde van de 20ste eeuw verloren gegaan en naarmate de jaren vorderen, werd dat evenwicht schever en schever getrokken. Omzet en winsten van (bepaalde) bedrijven stegen exponentieel zonder dat daar een even grote arbeid tegenover stond.De boosdoener in deze is in grote mate 'kennisgeneratie'. Vooral techbedrijven zijn erin geslaagd om op basis van datavergaring en bijhorende data-analyses bijkomende goederen en vooral diensten aan te bieden zonder dat daar effectief meer arbeid van personen tegenover staat.Bovendien zijn we verzeild geraakt in een situatie waarin datzelfde beperkte aantal grote techbedrijven ook bijna alle data in handen hebben. En laat nu net de huidige golf artificiële intelligentie (AI) heel datahongerig zijn en laat nu net deze AI-golf die 'kennisgeneratie' nog eens extra exponentieel doen exploderen.Vergelijk gerust de top vijf grootste beursgenoteerde bedrijven van het jaar 2010 (PetroChina, ICBC, Microsoft, Walmart, Johnson&Johnson - een beetje van alles) met die van het jaar 2020 (Amazon, Microsoft, Apple, Alphabet, Facebook - enkel techgiganten). Zelfs de weinige covid-19-winnaars blijken alweer uit datzelfde nest te komen: Amazon (online winkel), Microsoft (online videovergaderen) en PayPal (online betalingen), zo blijkt uit de eerste post-corona economische rapporten.Deze situatie doet me denken aan twee van de 'rijkste' mannen ooit: Cornelius Vanderbilt en John D. Rockefeller. De laatste helft van de 19de eeuw was Vanderbilt er in goed tien jaar tijd in geslaagd een monopolie te bemachtigen door zowat 90 procent van de spoorlijnen aan de Amerikaanse oostkust te bezitten of te controleren. Eenzelfde verhaal bij Rockefeller, die een tiental jaren later erin slaagde om zowat 90 procent van de olieverwerkende industrie onder zijn controle te krijgen.Niks kon in de VS nog gebeuren zonder dat één van beiden er wel ergens een hand in had. Natuurlijk vonden de democratisch verkozen volksvertegenwoordigers dat niet goed en daardoor kwam de beroemde 'Sherman antitrust-wet' tot stand die zulke monopolies verbood. Een aangepaste versie van deze wet wordt tot op vandaag in elke democratie ter wereld nog steeds toegepast.Maar dat geldt blijkbaar niet voor de grote databoeren. Niemand die er wakker van ligt als Google of Amazon nog meer data blijven binnenharken en concurrenten opkopen. Zelfs niet als dat op een 'onrechtmatige' manier gebeurt door middel van achterpoortjes in geldende regelgeving in diverse landen.Denk bijvoorbeeld aan Facebook, dat jarenlang zijn gebruikers heeft gevolgd en data heeft verzameld, zelfs als je het programma had afgesloten (en dus de 'geïnformeerde toestemming' niet meer van toepassing was). Wettelijk gezien op zijn minst een donkergrijze zone.Eerder deze maand kon je de almacht van de techgiganten nog eens lijfelijk voelen: Spotify, Waze, TikTok en Tinder werkten niet naar behoren. Het login-systeem van Facebook lag op apegapen en zodoende werkten zowat 100.000 (!) van de meest bezochte websites en/of web-diensten tijdelijk niet meer. Eenzelfde soort afhankelijkheid hebben we met zijn allen bij Amazon Web Services. Zowat alle media- & gaming-platformen maken gretig gebruik van Amazons cloud-infrastructuur. Mocht het nog niet duidelijk zijn: 'bye bye Model Keynes', en dat voor altijd!Deze situatie is volgens mij niet langer wenselijk. Het is hoog tijd voor een nieuw verdienmodel en daarvoor zullen we het internet op z'n kop moeten zetten. Mijn onderzoeksgroep werkt dat op dit moment uit samen met de uitvinder van het wereldwijde web, Sir Tim Berners Lee. Iedereen zal in de toekomst eigenaar zijn van zijn/haar eigen persoonlijke datasets en die beschikbaar stellen via eigen databankjes (datapods genoemd). Zo zal je bijvoorbeeld een datapod hebben met je gezondheidsdata, één met aankoopdata, één met foto's, één met agenda's, één met sociale-mediadata, één met diploma's, en ga zo maar door. De verschillende databankjes zullen naargelang van waarvoor ze gebruikt worden onder andere een verschillende levensduur en verschillende toegangscontrole hebben.Er zal eindelijk een ontkoppeling komen van data en diensten en dus ook automatisch een einde aan de datamonopolies van de grote tech-bedrijven, want die zullen enkel nog kunnen inzetten op een superieure service aangezien de eigenlijke data bij de rechtmatige eindgebruikers zullen blijven. Tenslotte zullen start-ups met een vernieuwende service op dezelfde voet kunnen concurreren met de grote techbedrijven, want de dienstverlening zal het verschil uitmaken, niet wie de data bezit of wie de meeste data heeft.Vice versa zal ook de eindgebruiker kunnen kiezen welke dienst te gebruiken zonder vast te zitten aan één enkele leverancier omdat daar nu net zijn/haar data aanwezig is. Aldus kan het aangepaste Model Keynes alsnog gered worden nu we het tij kunnen keren en de burger terug centraal stellen in het Data Ownership-verhaal, zodanig dat 'arbeid' in deze kan vervangen worden door 'techbedrijven betalen voor onze data'.Laten we immers wel wezen, alle 'resources' op onze aarde zijn eindig, dus waar haalden we überhaupt ooit de waan vandaan aan om als economisch adagium constant te gaan voor 'groei' (meer produceren en meer winst volgens het neoliberalisme van Friedman).Versta me niet verkeerd. Ik ben niet tegen de vrijemarkteconomie, ik ben vooral voor een meer faire economie, waar waarderingen vooral niet afhangen van toekomstige (opgeklopte) omzet- en winstverwachtingen van monopolisten (Uber, Facebook, etc), maar eerder van factoren die het welzijn van eenieder in de wereld kunnen verbeteren, bijvoorbeeld lokale tewerkstelling, ecologische voetafdruk, circulaire economie, korte-keteneconomie, enzovoort.De +- 200 landen op de wereld zijn immers beter af met 5 lokale retailers per land, die godbetert nog steeds één miljard dollar waard zouden kunnen zijn, dan die ene Amazon die nu zo maar eventjes duizend miljard dollar waard is. Wat mij betreft geen unicorns meer, en dus tijd om die monopolies te breken. En ook geen excuses meer, we hebben het uiteindelijk als eindgebruiker zelf in de hand als we al dan niet naar de pijpen blijven dansen van de heersende (data-)monopolisten.De coronacrisis heeft mij alvast geleerd dat consuminderen of op zijn minst verantwoord consumeren mijn gezin en mezelf niet ongelukkiger hebben gemaakt. Laat 'Think Global, Act Local' een beter adagium zijn voor ons Europeanen. Met de extra kleine nuance dat het natuurlijk best interdisciplinair en multicultureel gedragen wordt. Data wordt immers 'ons' waardevolste bezit en het is daarom hoog tijd om het huidige internet én het huidige economische bestel (meer Keynes, minder Friedman) daaraan aan te passen.",'Tijd voor een nieuw verdienmodel op internet: iedereen wordt eigenaar van eigen data'
5f1d7e757f6dec2156269611,https://www.standaard.be/cnt/dmf20200726_93444972,2020-07-26T09:33:28.000Z,"Britse reizigers die terugkeren uit Spanje moeten veertien dagen in quarantaine. Dat besliste de Britse regering zaterdagmiddag. De maatregel ging om middernacht al in. ‘We moesten snel ingrijpen’, verdedigt minister van Buitenlandse Zaken Dominic Raab die snelle reactie.\n\nBritse toeristen in Spanje schrokken zich zaterdag een bult: bij terugkeer naar huis moeten ze verplicht veertien dagen in isolatie. De Britse regering nam die beslissing na een felle stijging in het aantal besmetting in het populaire vakantieland.\n\n‘Over het hele land zagen we een felle stijging in de data van vrijdag’, verklaarde minister van Buitenlandse Zaken Dominic Raab aan Sky News. ‘Zaterdagnamiddag zagen we ons genoodzaakt zo snel mogelijk in te grijpen. We moeten ons daar niet voor excuseren.’\n\nVooral in de regio Catalonië is het aantal besmettingen dramatisch gestegen. Voor de Britten geldt voortaan ook een negatief reisadvies voor heel Spanje, behalve de eilanden. Ons land heeft voorlopig enkel delen van Catalonië en Aragon als rode zone aangeduid. Ook Frankrijk heeft een negatief reisadvies voor Catalonië.",Verenigd Koninkrijk legt terugkerende reizigers uit Spanje quarantaine op
5f1d7e7841cfc7301864903b,https://trends.knack.be/economie/bedrijven/gentse-madtechscene-kan-mee-op-europees-niveau/article-analyse-1620233.html,2020-07-15T19:00:07.000Z,"Marketing en technologie groeien als gek naar elkaar toe. 'Madtech' heet de wereld van marketing- en advertisingtechnologie. De Gentse scene, met Showpad als gangmaker, wordt steeds sterker.\n\nDeze zomer maakt Trends een stand van zaken op voor de vijf belangrijkste sectoren voor jonge Belgische techbedrijven. 5 procent van de Belgische start-ups en scale-ups zijn actief in de marketing- en advertisingtechnologie, de zogenoemde madtech.\n\n...\n\nDeze zomer maakt Trends een stand van zaken op voor de vijf belangrijkste sectoren voor jonge Belgische techbedrijven. 5 procent van de Belgische start-ups en scale-ups zijn actief in de marketing- en advertisingtechnologie, de zogenoemde madtech. Het Gentse Showpad maakt software die salesteams ondersteunt. Het haalde meer dan 150 miljoen dollar durfkapitaal op en heeft meer dan 400 medewerkers in België, de Verenigde Staten, het Verenigd Koninkrijk, Polen en Duitsland. De stadsgenoot Teamleader automatiseert bedrijfsprocessen zoals klantenbeheer en sales. Ook Sparkcentral doet bij velen een belletje rinkelen. De Hasseltse kmo helpt bedrijven met klantenrelaties via sociale media. 'Madtech' verwijst naar het samenvloeien van marketing (martech), advertising (adtech) en technologie. Zeker de toename van de onlinedata zorgde ervoor dat marketing en technologie razendsnel naar elkaar toegroeien. ""België staat Europees op de vijfde plaats voor het aantal investeringen in madtech en zelfs op de vierde plaats voor het bedrag van de investeringen"", zegt Omar Mohout, entrepreneurship fellow bij het kenniscentrum Sirris. ""Naast de grote drie - het Verenigd Koninkrijk, Duitsland en Frankrijk - doet ook Spanje het uitstekend. De leidende accelerator voor madtechbedrijven is het Franse Axeleo. De topsteden zijn Londen, Parijs en Berlijn. Als we kijken naar de belangrijkste steden volgens het opgehaalde kapitaal, komt Gent op de vierde plaats. Hoewel Brussel het grootste aantal start-ups en scale-ups in madtech telt, gaat maar liefst 69 procent van het opgehaalde kapitaal in madtech naar Gent."" De cluster in Gent - met bedrijven als Showpad, Teamleader, het klantenfeedbackplatform Hello Customer, het digitale marktonderzoeksbureau EyeSee en de datapionier RetailSonar - kan mee op Europees niveau. Het zou zich nog meer moeten concentreren op het aantrekken van nog meer madtechbedrijven, vindt Omar Mohout. Meer ervaren ondernemers zoals de oprichters van Showpad, Pieterjan Bouten en Louis Jonckheere, doen hun duit in het zakje. Ze zijn ondertussen zelf investeerders geworden. Ze staken bijvoorbeeld zaaikapitaal in de stadsgenoten Influo, Hello Customer en Cardify (zie kader Vijf beloftevolle start-ups). Zo wordt de Gentse madtechscene steeds sterker. Ook het bestaan van creatieve marketingagentschappen zoals Duke & Grace (het vroegere Wijs) zorgen volgens Mohout voor een kritische massa aan talent en middelen. Ook buiten Gent zijn er vaandeldragers van innovatie in de marketing- en advertisingtechnologie. Prezly en WooRank zijn in België niet zo bekend, maar doen in het buitenland vaak wel een belletje rinkelen. Het Leuvense Prezly, een techbedrijf dat groeit zonder durfkapitaal op te halen, gooit hoge ogen met zijn pr-software. Het Brusselse WooRank heeft een tool waarmee een website beter scoort in zoekmachines. Ook uit Brussel is Sortlist, dat bedrijven helpt te zoeken naar het juiste marketingbureau. Het bedrijf werkt aan een Europese expansie. Het snel groeiende Qualifio uit Louvain-la-Neuve is de Europese marktleider in software voor interactieve marketing en dataverzameling. De netwerkorganisatie startups.be/scale-ups.eu verkoos de Aalsterse specialist in interactieve shopping Spott vorig jaar tot scale-up van het jaar. ""Spott is waarschijnlijk het enige Belgische technologiebedrijf dat een overname deed in Hollywood"", weet Omar Mohout. Via het marketingtechnologieplatform van Hashting, dat opereert vanuit Lint, sturen merken hun klanten promoties en wedstrijden via sms of qr-code. Het Limburgse Ambassify creëert voor bedrijven een gemeenschap van fans rond hun merken. Het in de Henegouwse faciliteitengemeente Edingen gevestigde eRowz - uitspreken als 'heroes' - heeft software om tweedehandsproducten op zoekertjessites te analyseren, zodat u bijvoorbeeld weet wat de beste prijs is voor uw product. In een gezond ecosysteem worden ook voldoende bedrijven verkocht. Een recent voorbeeld is Daltix, gespecialiseerd in data-analyse voor de retail. Colruyt Group verwierf 65 procent van de aandelen. Adam Software is het bedrijf van de internetpionier Pieter Casneuf (ex-Advalvas) en beheert logo's, lettertypes en ander merkmateriaal. Het werd verkocht voor een onbekend bedrag, net als het Brusselse Social Karma. Het grootste succes onder de verkochte madtechbedrijven is wellicht Selligent Marketing Cloud. Selligent, met hoofdzetel in het Waals-Brabantse Eigenbrakel, dateert nog van net voor de dotcombubbel van 2000. Opgericht door André Lejeune en Thierry Téchy, ontpopte het zich van een specialist in klantenrelatiesoftware tot een marketingautomatiseringsplatform. In 2015 werd het bedrijf eigendom van het Amerikaanse durfkapitaalfonds HGGC, dat een Amerikaanse concurrent die het ook in portefeuille had in Selligent liet opgaan. Selligent, waar Lejeune tot vorig jaar CEO was, groeide uit tot een bedrijf met vierhonderd werknemers en wereldwijd tien kantoren. Volgens Reuters betaalde HGGC in 2015 tussen 150 en 200 miljoen dollar voor Selligent. Een durfkapitaalfonds dat in madtech is gespecialiseerd, is er in België niet, maar die rol wordt deels overgenomen door netwerken die als groeiversneller optreden. Doordat de marketingwereld zo snel evolueert, is het moeilijk om alle competenties te verzamelen in één bedrijf. Het bekendste marketingtechnologienetwerk is dat van Duval Union. &Koo is een verzameling van een twintigtal marketing- en communicatiebedrijven, met de ICT-specialist Cronos Group als spil. Ook Community Brand Network, opgericht door Nele Pieters en Stéphanie Duval, is zo'n ecosysteem. Daarnaast is er één bedrijf dat een netwerk op zich is geworden door zijn overnamehonger: de digitaledienstenverlener Intracto Group uit Herentals nam in sneltempo al meer dan twintig bedrijven over, vorige week nog het Nederlandse One Shoe.",Gentse madtechscene kan mee op Europees niveau
5f1deef474288b27a8f18f1b,http://feeds.nieuwsblad.be/~r/nieuws/snelnieuws/~3/GjhfTXG3FQY/dmf20200726_97027930,2020-07-26T19:29:51.000Z,"De eerste virtuele editie van Tomorrowland, “Tomorrowland Around the World”, heeft dit weekend volgens de organisatie wereldwijd meer dan een miljoen kijkers gelokt. De meeste kijkers zouden in kleine groepjes van het digitale spektakel hebben genoten. Wie een weekendticket heeft, kan vanaf woensdag twee weken lang alle concerten herbekijken. Een apart toegangsticket voor het “relive-platform” kost 12,5 euro.\n\nToen duidelijk werd dat Tomorrowland deze zomer omwille van het coronavirus niet fysiek zou kunnen doorgaan, besliste de organisatie alles op alles te zetten voor een digitale editie. Het resultaat werd het virtuele eiland Papilionem, waar de (betalende) bezoeker kan switchen tussen in totaal acht podia. Meer dan 60 artiesten werkten mee aan het festival, met toppers uit de elektronische muziekwereld zoals David Guetta, Dimitri Vegas & Like Mike en Steve Aoki, maar ook popster Katy Perry. Die laatste nam een vijftien minuten durende set op met danceversies van haar grootste hits. Perry kwam het virtuele podium op in een luchtballon, wat op het fysieke festival allicht wat moeilijk realiseerbaar zou zijn.\n\nDe organisatie liet een oogverblindende 3D-omgeving creëren met podia, lichtshows en een virtueel festivalpubliek die het moeilijk van een livestream van het echte gebeuren te onderscheiden maakten. De concerten werden vooraf opgenomen in vier videostudio’s over de hele wereld, waar telkens exact dezelfde dj-booth en camera set up werd gebouwd. Tientallen verschillende render-engines werkten vier weken lang aan één stuk door om alle data te verwerken. Tomorrowland-oprichter Michiel Beers had het eerder deze week over “een miljoeneninvestering”, vandaar dat het festival niet gratis te bekijken viel.",Virtuele Tomorrowland lokt meer dan een miljoen kijkers
5f1deef55c1dfd813afce699,https://www.nieuwsblad.be/cnt/dmf20200726_97027930,2020-07-26T19:29:51.000Z,"De eerste virtuele editie van Tomorrowland, “Tomorrowland Around the World”, heeft dit weekend volgens de organisatie wereldwijd meer dan een miljoen kijkers gelokt. De meeste kijkers zouden in kleine groepjes van het digitale spektakel hebben genoten. Wie een weekendticket heeft, kan vanaf woensdag twee weken lang alle concerten herbekijken. Een apart toegangsticket voor het “relive-platform” kost 12,5 euro.\n\nToen duidelijk werd dat Tomorrowland deze zomer omwille van het coronavirus niet fysiek zou kunnen doorgaan, besliste de organisatie alles op alles te zetten voor een digitale editie. Het resultaat werd het virtuele eiland Papilionem, waar de (betalende) bezoeker kan switchen tussen in totaal acht podia. Meer dan 60 artiesten werkten mee aan het festival, met toppers uit de elektronische muziekwereld zoals David Guetta, Dimitri Vegas & Like Mike en Steve Aoki, maar ook popster Katy Perry. Die laatste nam een vijftien minuten durende set op met danceversies van haar grootste hits. Perry kwam het virtuele podium op in een luchtballon, wat op het fysieke festival allicht wat moeilijk realiseerbaar zou zijn.\n\nDe organisatie liet een oogverblindende 3D-omgeving creëren met podia, lichtshows en een virtueel festivalpubliek die het moeilijk van een livestream van het echte gebeuren te onderscheiden maakten. De concerten werden vooraf opgenomen in vier videostudio’s over de hele wereld, waar telkens exact dezelfde dj-booth en camera set up werd gebouwd. Tientallen verschillende render-engines werkten vier weken lang aan één stuk door om alle data te verwerken. Tomorrowland-oprichter Michiel Beers had het eerder deze week over “een miljoeneninvestering”, vandaar dat het festival niet gratis te bekijken viel.",Virtuele Tomorrowland lokt meer dan een miljoen kijkers
5f1deef549b1b7d1e4734b5e,https://www.gva.be/cnt/dmf20200726_97117006/virtuele-tomorrowland-lokt-meer-dan-een-miljoen-kijkers,2020-07-26T19:40:25.000Z,"De eerste virtuele editie van Tomorrowland, ‘Tomorrowland Around the World’, heeft dit weekend volgens de organisatie wereldwijd meer dan een miljoen kijkers gelokt. De meeste kijkers zouden in kleine groepjes van het digitale spektakel hebben genoten. Wie een weekendticket heeft, kan vanaf woensdag twee weken lang alle concerten herbekijken. Een apart toegangsticket voor het ‘relive-platform’ kost 12,5 euro.\n\nLEES OOK\n\nToen duidelijk werd dat Tomorrowland deze zomer omwille van het coronavirus niet fysiek zou kunnen doorgaan, besliste de organisatie alles op alles te zetten voor een digitale editie. Het resultaat werd het virtuele eiland Papilionem, waar de (betalende) bezoeker kan switchen tussen in totaal acht podia. Meer dan 60 artiesten werkten mee aan het festival, met toppers uit de elektronische muziekwereld zoals David Guetta, Dimitri Vegas & Like Mike en Steve Aoki, maar ook popster Katy Perry. Die laatste nam een vijftien minuten durende set op met danceversies van haar grootste hits. Perry kwam het virtuele podium op in een luchtballon, wat op het fysieke festival allicht wat moeilijk realiseerbaar zou zijn.\n\nDe organisatie liet een oogverblindende 3D-omgeving creëren met podia, lichtshows en een virtueel festivalpubliek die het moeilijk van een livestream van het echte gebeuren te onderscheiden maakten. De concerten werden vooraf opgenomen in vier videostudio’s over de hele wereld, waar telkens exact dezelfde dj-booth en camera set up werd gebouwd. Tientallen verschillende render-engines werkten vier weken lang aan één stuk door om alle data te verwerken. Tomorrowland-oprichter Michiel Beers had het eerder deze week over “een miljoeneninvestering”, vandaar dat het festival niet gratis te bekijken viel.",Virtuele Tomorrowland lokt meer dan een miljoen kijkers
5f1deef949b1b7d1e4734b6e,http://feeds.nieuwsblad.be/~r/life/culinair/~3/GjhfTXG3FQY/dmf20200726_97027930,2020-07-26T19:29:51.000Z,"De eerste virtuele editie van Tomorrowland, “Tomorrowland Around the World”, heeft dit weekend volgens de organisatie wereldwijd meer dan een miljoen kijkers gelokt. De meeste kijkers zouden in kleine groepjes van het digitale spektakel hebben genoten. Wie een weekendticket heeft, kan vanaf woensdag twee weken lang alle concerten herbekijken. Een apart toegangsticket voor het “relive-platform” kost 12,5 euro.\n\nToen duidelijk werd dat Tomorrowland deze zomer omwille van het coronavirus niet fysiek zou kunnen doorgaan, besliste de organisatie alles op alles te zetten voor een digitale editie. Het resultaat werd het virtuele eiland Papilionem, waar de (betalende) bezoeker kan switchen tussen in totaal acht podia. Meer dan 60 artiesten werkten mee aan het festival, met toppers uit de elektronische muziekwereld zoals David Guetta, Dimitri Vegas & Like Mike en Steve Aoki, maar ook popster Katy Perry. Die laatste nam een vijftien minuten durende set op met danceversies van haar grootste hits. Perry kwam het virtuele podium op in een luchtballon, wat op het fysieke festival allicht wat moeilijk realiseerbaar zou zijn.\n\nDe organisatie liet een oogverblindende 3D-omgeving creëren met podia, lichtshows en een virtueel festivalpubliek die het moeilijk van een livestream van het echte gebeuren te onderscheiden maakten. De concerten werden vooraf opgenomen in vier videostudio’s over de hele wereld, waar telkens exact dezelfde dj-booth en camera set up werd gebouwd. Tientallen verschillende render-engines werkten vier weken lang aan één stuk door om alle data te verwerken. Tomorrowland-oprichter Michiel Beers had het eerder deze week over “een miljoeneninvestering”, vandaar dat het festival niet gratis te bekijken viel.",Virtuele Tomorrowland lokt meer dan een miljoen kijkers
5f1e97b8959483097745bcf4,https://www.tijd.be/r/t/1/id/10241007,2020-07-27T08:18:35.000Z,"De Duitse farmareus Boehringer Ingelheim koopt het Gentse biotechbedrijf GST dat een stamceltechnologie ontwikkelde om onder meer artrose bij paarden te genezen. ‘We ontdekken nu pas de kracht van onze technologie.’\n\nGlobal Stem Cell Technology (GST) zette een nieuwe technologie op punt om letsels aan gewrichten bij paarden te genezen met een eenmalige injectie. Met behulp van geherprogrammeerde stamcellen ontketende het een revolutie in de paardensport.\n\nDe vorderingen in het onderzoek en het potentieel van de technologie bij honden en katten heeft Boehringer Ingelheim aangezet een overnamebod te doen. Het Duitse bedrijf is een gigant en telt 51.000 werknemers. Het is vooral gekend van geneesmiddelen voor mensen maar haalt ook ettelijke miljarden omzet uit dierengeneeskunde.\n\n‘We hebben een mooi voorstel gekregen’, zegt hoofdaandeelhouder Griet Nuytinck. Zij is eigenaar van het laboratoriumbedrijf Anacura dat zes jaar geleden GST onder de vleugels nam.\n\nHoeveel Boehringer precies op tafel ligt, geeft ze niet vrij. Maar dat het niet om peanuts gaat, is duidelijk. Twee jaar geleden werd GST bij een kapitaalronde – waar ook PMV geld op tafel legde – al gewaardeerd op 25 miljoen euro. En sindsdien is alles nog in een stroomversnelling gekomen.\n\n25 mln De overnameprijs is niet gekend, maar het gaat niet om peanuts. GST werd twee jaar geleden bij een kapitaalronde gewaardeerd op 25 miljoen euro, en sindsdien is alles nog in een stroomversnelling gekomen.\n\nNuytinck benadrukt dat het meer dan alleen de cijfers waren die haar hebben overtuigd. ‘We hebben veel gemeenschappelijke kenmerken. Akkoord, het is de kabouter tegenover de gigant, maar we zijn beide familiebedrijven. Dat schept vertrouwen’, klinkt het.\n\nDe productie, het personeel – 14 mensen - en het onderzoek blijven hier in Vlaanderen. Griet Nuytinck Aandeelhouder GST\n\nBovendien kreeg GST garanties dat de activiteiten in Vlaanderen blijven, voor minstens vijf jaar. ‘De productie, het personeel – 14 mensen - en het onderzoek blijven hier in Vlaanderen. Dat is toch bijzonder. We hebben dat op geen enkel moment moeten claimen want Boehringer is na een analyse zelf tot de conclusie gekomen dat dit de beste oplossing is.’\n\nStamcellen en partituren\n\nDe technologie van GST vertrekt van bloed van gezonde paarden. Het haalt er de stamcellen uit en gaat die herprogrammeren zodat ze na injectie het paardenlichaam aanzetten kraakbeen aan te maken en letsels te herstellen. ‘We zien zo’n stamcellen als dirigent van het orkest die andere cellen in het lichaam begeleidt. We geven hen de juiste partituur mee, zodat ze weten welk muziekstuk ze moeten spelen’, zo legde oprichter en dierenarts Jan Spaas eerder uit.\n\nEen echt paardenmiddel\n\nMet die benadering pakt GST de problemen bij de wortels aan, in plaats van symptomen te bestrijden. ‘Het is een echt paardenmiddel. Letterlijk en figuurlijk’, aldus Spaas, die als jonge ruiter nog medailles heeft gewonnen op Europese jumpingkampioenschappen.\n\nToen uit klinische studies bleek dat drie kwart van de ‘mankende’ paarden na behandeling opnieuw bereden kon worden, wist GST dat het potentieel enorm was. Met die data op zak kreeg het intussen ook als allereerste het fiat van de Europese geneesmiddelenwaakhond om een stamceltechnologie voor dieren op de markt te brengen.\n\nBoehringer Ingelheim raakte in de loop van 2018 al gecharmeerd door GST, wat toen resulteerde in een distributieakkoord. De Duitsers zouden zich ontfermen over de wereldwijde verkoop en marketing. Hoeveel paarden intussen ‘cured by GST’ zijn, is niet duidelijk maar er is geen twijfel dat Boehringer er na de overname extra marketingmiddelen tegenaan zal gooien.\n\nWe moeten de technologie nu alle kansen geven om de wereld te veroveren, en dat kan best onder de vleugels van Boehringer. Griet Nuytinck aandeelhouder GST\n\n‘GST heeft als start-up kunnen groeien bij ons. Nu is het tijd voor de volgende stap. We hadden dit allemaal niet voor ogen bij de start maar het is zo gelopen. We moeten de technologie nu alle kansen geven om de wereld te veroveren, en dat kan best onder de vleugels van Boehringer’, zegt Nuytinck.\n\nHonden en katten\n\nBovendien ziet Boehringer potentieel in nieuwe toepassingen om vanuit gezond paardenbloed ook behandelingen voor honden en katten te ontwikkelen, en op termijn mogelijk op mensen.\n\nWe beginnen nu pas te ontdekken wat de kracht van de technologie is. We hebben nog maar het topje van de ijsberg gezien. Griet Nuytinck aandeelhouder GST\n\nDe eerste resultaten van klinische studies bij huisdieren lopen nu al volop binnen. ‘En ik kan je zeggen dat het veelbelovend is’, zegt Nuytinck. ‘Er is veel mogelijk. We beginnen nu pas te ontdekken wat de kracht van de technologie is. We hebben nog maar het topje van de ijsberg gezien.’",Gentse 'paardengenezer' overgenomen door Duitse farmareus
5f1ecff877529c8ad7d2b3a2,https://www.tijd.be/r/t/1/id/10241060,2020-07-27T13:00:11.000Z,"UCB zette tijdens het 'pandemiesemester' een opvallend sterke groei neer. Ook op langere termijn lijkt de farmagroep de opvolging van haar huidige sterkhouders verzekerd te hebben. 'Zeg nooit nooit, maar in principe hebben we geen nood aan een nieuwe grote deal', zegt CEO Jean-Christophe Tellier.\n\nHet is een tevreden CEO Jean-Christophe Tellier die ons in een grotendeels verlaten Anderlechts hoofdkantoor van UCB te woord staat. De portefeuille geneesmiddelen van de biofarmaciegroep toonde zijn weerbaarheid tijdens de pandemie. De omzet ging er met een plus van 12 procent verrassend sterk op vooruit, dankzij de prestatie van 'veteranen' als het reumamiddel Cimzia (+8%) en vooral het epilepsiemiddel Vimpat (+16%).\n\nDat duo tekende afgelopen halfjaar voor exact 60 procent van de groepsomzet, maar ziet halverwege dit decennium de patentbescherming geleidelijk wegvallen. Het is dus zaak opvolgers klaar te stomen die het stokje over enkele jaren kunnen overnemen. Met heel wat experimentele middelen in de derde en laatste klinische testfase (zie illustratie) lijkt dat het geval.\n\nOp korte termijn heeft de beloftevolle pijplijn wel als gevolg dat de winst de omzet niet volgt. Koken kost geld: hoe verder het onderzoek vordert, hoe groter de patiëntenproeven en dus hoe duurder. Over het halfjaar stegen de onderzoekskosten met meer dan een vijfde. Bovendien waren er ook kosten voor de dit halfjaar afgeronde overname van Ra Pharma. Met die overname van 2 miljard euro stoffeerde Tellier de portefeuille met zilucoplan, een beloftevol onderzoeksplatform. Zilucoplan is een belangrijk wapen in de strijd met het Gentse Argenx om een eerste medicijn op de markt te hebben voor de spier- en aftakelingsziekte myasthenia gravis.\n\nIs de pijplijn nu voldoende gestoffeerd? Met andere woorden: mogen we in de toekomst eerder kleinere, aanvullende deals verwachten dan een miljardendeal à la Ra Pharma?\n\nJean-Christophe Tellier: 'Zeg nooit nooit (lacht). Er kunnen zich altijd opportuniteiten aandienen. Maar globaal gezien hebt u gelijk. De jongste jaren hebben we grotendeels het risico uit onze portefeuille gehaald. We zijn nu beter gewapend om ook in de toekomst de groei te verzekeren.'\n\nHoe goed is UCB operationeel de pandemie en de lockdown doorgekomen?\n\nTellier: 'Onze prioriteit was logischerwijs de productie van onze geneesmiddelen te verzekeren. De meesten van onze patiënten hebben chronische aandoeningen, dus is een continue levering van groot belang. Dat is ons goed gelukt. Alleen onze fabriek in China heeft in februari twee weken stilgelegen. In de fabriek in het Zwitserse Bulle hebben we in maart een werknemer die besmet uit Italië terugkeerde snel in quarantaine kunnen plaatsen, zodat die fabriek is kunnen blijven draaien.'\n\n'In samenwerking met de Universiteit Gent hebben we ook een test opgestart om te zien of zilucoplan effectief kan zijn voor de behandeling van patiënten die kampen met een cytokinestorm, een op hol geslagen immuunreactie zeg maar. Die tests zijn nu wel opgeschort, om de - gelukkige - reden dat er door de forse afname van het aantal Covid-19-patiënten onvoldoende testpersonen zijn.'\n\nEnkele onderzoeken hebben door Covid-19 vertraging opgelopen?\n\nTellier: 'Dat klopt, zij het niet dramatisch. Voor ons zijn tijdens de pandemie drie criteria belangrijk. Een: we willen geen extra risico voor patiënten die deelnemen aan tests. Twee: we willen ziekenhuizen niet overbelasten in een sowieso al moeilijke periode. En drie: het is belangrijk dat de onderzoeksdata 'clean' - vlot interpreteerbaar, zeg maar - zijn en dat is in volle pandemie lang niet evident.'\n\nUCB scoorde in de eerste jaarhelft boven de verwachtingen, maar toch handhaaft u de jaarprognose die analisten als veeleer conservatief omschrijven. Waarom?\n\nTellier: 'We zijn liever behoedzaam voor de tweede jaarhelft. We zijn tevreden dat we tijdens de eerste jaarhelft, gezuiverd voor wisselkoersen en fusies & overnames, zo'n 10 procent gegroeid zijn. Maar op dit ogenblik is er gewoon nog te veel onzekerheid over de pandemie en dus over de mate waarin de economie kan heropenen.'\n\nVorige week publiceerde u sterke testresultaten voor het potentiële psoriasismiddel bimekizumab, dat beter scoorde dan het rivaliserende Cosentyx van Novartis. Gaat u bij een eventuele commercialisatie een partner in de arm nemen of op eigen kracht het product lanceren?\n\nTellier: 'We kunnen de verkoop van bimekizumab alleen aan. Het gaat om reumatologie en dermatologie, twee van onze sleuteldomeinen waar we voldoende expertise in huis hebben. Dat is een verschil met de injectiespuitformulering van Cimzia voor de ziekte van Crohn, waar we deze maand voor de Amerikaanse verkoop met de lokale partner Ferring Pharmaceuticals in zee gingen.'\n\nHoe sterker je product, hoe minder 'muscles' je nodig hebt bij de verkoop. Jean-Christophe Tellier CEO UCB\n\n'Bovendien kunnen we testresultaten ook gewoon laten spreken. We hebben de resultaten vorige maand voorgesteld op het virtuele Amerikaanse dermatologencongres en de reacties van de specialisten waren unaniem positief. Hoe sterker je product, hoe minder 'muscles' je nodig hebt bij de verkoop.'\n\nHet aandeel UCB is dit jaar al 50 procent gestegen. Hoeveel druk zet zo'n beurskoers op een CEO?",UCB-CEO: 'We hebben het risico uit onze portefeuille gehaald'
5f1ecffa55ec70a15faafe5e,https://www.tijd.be/r/t/1/id/10241032,2020-07-27T10:30:54.000Z,"Dankzij een spurt van de chipmaker TSMC verbreekt de Taiwanese beursindex zijn record uit 1990. TSMC is nu groter dan Wal-Mart.\n\nDe een zijn dood, is de ander zijn brood. Dat ondervindt de Taiwan Semiconductor Manufacturing Company (TSMC) , de grootste chipmaker ter wereld. Zijn Amerikaanse sectorgenoot Intel dook vrijdag 16 procent lager, nadat hij had opgebiecht dat de uitrol van de nieuwe 7 nanometerchiptechnologie nogmaals zes maanden langer zal duren dan verwacht. Beleggers vrezen dat Intel steeds verder achterop raakt tegenover zijn rivalen. Intel, dat tot nu zijn processoren volledig zelf ontwikkelt en produceert, liet ook uitschijnen dat het in de toekomst een deel van de productie zal uitbesteden.\n\n56% marktaandeel TSMC heeft een marktaandeel van 56 procent in de productie van chips.\n\nVolgens onbevestigde berichten heeft Intel een groot order geplaatst bij TSMC, voor levering in 2021. Het Taiwanese bedrijf produceert al 56 procent van de wereldwijde chips, onder meer voor Apple en Samsung. TSMC bewees met zijn jongste kwartaalcijfers dat het immuun is voor het coronavirus omdat technologie tijdens de lockdowns nog belangrijker wordt. De omzet steeg 29 procent, de nettowinst met 81 procent. TSMC verhoogde bovendien de jaarprognoses. Het bedrijf verwacht veel van de 5G-technologie, die draadloze datacommunicatie veel sneller moet maken.\n\nGroter dan Wal-Mart\n\nDe beleggers storten zich massaal op TSMC. Nomura en Credit Suisse verhoogden de rating tot 'kopen'. Het aandeel steeg maandag met de maximaal toegelaten 10 procent, nadat de Amerikaanse certificaten op Nasdaq vrijdag al met een tiende waren gestegen. De onderneming is daardoor 35 miljard dollar meer waard. Met een beurswaarde van 340 miljard is TSMC het twaalfde grootste bedrijf ter wereld, net voor de Amerikaanse supermarktreus Wal-Mart.\n\nTSMC trekt de hele Taiwanese beurs mee. De chipreus is goed voor bijna een derde van het gewicht in de beursgraadmeter Taiex. De index won sinds Nieuwjaar al 5 procent. Zonder TSMC zou de Taiex met zijn 921 aandelen 2 procent lager noteren. Bovendien trekt TSMC ook sectorgenoten en toeleveranciers mee, zoals de chipcircuitdesigner MediaTek en de chiptester ASE Technology. Daardoor wordt voor het eerst in dertig jaar het zeepbelrecord uit 1990 verbroken. De beurs van Taiwan zat toen, net als die van Tokio, in een bubbel door de rush op vastgoed.\n\nWeinig besmettingen",Beurs van Taiwan verpulvert 30 jaar oude record
5f1f0836cd5d2ae56ccf414c,https://www.standaard.be/cnt/dmf20200727_94771041,2020-07-27T13:14:40.000Z,"Navigatiespecialist Garmin wordt al meer dan een halve week lang getroffen door een grote storing. Het bedrijf werd volgens Britse en Amerikaanse media het slachtoffer van hackers.\n\nDoor de storing werken apparaten die verbinding moeten maken met servers van het bedrijf, zoals smartwatches en gps-toestellen, niet of nauwelijks. Ook de website en helpdesk van het Amerikaanse bedrijf zijn niet of nauwelijks bereikbaar. Op sociale media melden gebruikers sinds maandagochtend dat sommige data intussen weer lijken te worden doorgestuurd.\n\nVolgens de Britse krant The Guardian en andere media is Garmin getroffen door een aanval met gijzelsoftware (ransomware). BBC meldt dan weer dat de hackers 10 miljoen dollar eisten van het bedrijf om de blokkade op te heffen. Het bedrijf heeft dat zelf niet bevestigd. Het is ook niet duidelijk of er bij de aanval data van klanten zijn verloren of gestolen.\n\nOp de website valt sinds donderdagochtend de boodschap te lezen dat een panne momenteel Garmin.com en Garmin Connect treft. Die panne treft ook de callcenters en het bedrijf kan oproepen, e-mails en chatberichten niet beantwoorden, zo meldt het bedrijf.","Storing bij Garmin leidt tot problemen met gps-toestellen, bedrijf mogelijk gehackt"
5f1f083c79a447a2fc8f7b52,https://www.tijd.be/r/t/1/id/10241065,2020-07-27T13:22:06.000Z,"Een grootschalig hack bij het Amerikaanse gps-bedrijf Garmin, erg populair bij sporters, lijkt achter de rug. De diensten van Garmin lagen vijf dagen plat.\n\nGebruikers van sporthorloges, fitnesstrackers en andere gps-toestellen van Garmin halen opgelucht adem nu maandag de diensten van het bedrijf met horten en stoten weer tot leven lijken te komen. Garmin Connect, de app die informatie van gps-toestellen uploadt, lag dagenlang plat, waardoor data van geleverde prestaties niet geregistreerd werden.\n\nHet Amerikaanse Garmin maakt onder sporters erg populaire toestellen, zoals polshorloges en gps-toestellen, waarmee ze obsessief elke afgelegde kilometer en verbrande calorie kunnen opvolgen en delen. Daarnaast maakt Garmin ook navigatietoestellen voor de luchtvaartindustrie, waardoor ook piloten de impact voelden.\n\nWe ondervinden een panne die Garmin Connect beïnvloedt, en daardoor werken de app en de website op dit moment niet. Garmin\n\nSinds donderdag werkte de app niet meer. Officieel luidde het dat er onderhoudswerken aan de gang waren, zoals een banner in de app stelt. 'We ondervinden een panne die Garmin Connect beïnvloedt, en daardoor werken de app en de website op dit moment niet', liet Garmin summier weten via Twitter. Het bedrijf is ook niet bereikbaar via telefoon, e-mail of via zijn website.\n\nMeerdere media melden dat er meer aan de hand is, onder andere op basis van werknemers. Het bedrijf zou het slachtoffer zijn van een grootschalig hack met gijzelsoftware. Hackers zouden het interne netwerk van Garmin hebben aangevallen en versleuteld zodat het onbruikbaar werd. Bij dit type aanval eisen hackers een grote som losgeld om het netwerk en de data van het slachtoffer weer vrij te geven.\n\nVolgens de techwebsite ZDNet is Garmin aangevallen door de hackersbende Evil Corp met een nieuwtype ransomware, Wastedlocker genaamd. Om gekaapte data en netwerken weer vrij te geven, zou de bende er niet voor terugdeinzen tot 10 miljoen dollar losgeld te vragen.\n\nMaandagochtend leek het euvel althans gedeeltelijk opgelost. Sommige gebruikers kunnen weer gegevens uploaden, maar nog niet alle functies doen het naar behoren. Ook de melding over de panne blijft voorlopig staan in de app en op de site.\n\nHet bedrijf communiceerde nog niet over een mogelijke oplossing, en bevestigde nog niet dat de panne te wijten is aan een cyberaanval.",Garmin komt stilaan weer tot leven na cyberaanval
5f1f4077f4d36feb68e20bf7,https://www.tijd.be/r/t/1/id/10241194,2020-07-27T20:13:40.000Z,"Het Gentse medtechbedrijf Indigo Diabetes heeft 38 miljoen euro durfkapitaal bijgetankt voor de ontwikkeling van een revolutionaire sensor . 'Nu kunnen we het leven van mensen met diabetes veel makkelijker maken', zegt CEO Danaë Delbeke.\n\nInvesteerders overtuigen kan Danaë Delbeke met verve. De Gentse doctor toegepaste wetenschappen trok voor haar geesteskind Indigo Diabetes 38 miljoen euro durfkapitaal aan. Dat bedrag werd bijeengebracht door typische biotechinvesteerders waaronder Fund+ (Désiré Collen) en PMV, maar ook het beursgenoteerde Ackermans & van Haaren en Charles Beauduin (Van de Wiele).\n\n€38 miljoen Kapitaalronde Na een eerste ronde van 6 miljoen in 2016 haalt indigo Diabetes nu 38 miljoen euro op.\n\nToen Indigo Diabetes eind 2016 het levenslicht zag, hadden al enkele captains of industry uit de Vlaamse techsector hun portefeuille opengetrokken: het Melexis/X-Fab-echtpaar Françoise Chombar en Rudi De Winter, Guido Van der Schueren (Artwork Systems) en Jan Leuridan (LMS). Indigo Diabetes is dan ook geen klassieke speurder naar nieuwe medicijnen tegen de ziekte. Delbeke wil vooral het leven gemakkelijker maken voor de honderden miljoenen mensen met diabetes wereldwijd. Zij moeten nu verschillende keren per dag hun bloedsuiker meten met een prikpen of een continue glucosemeter. De eerste manier is vaak pijnlijk, de tweede is een erg zichtbare sensor.\n\nDe oplossing van Delbeke is een chip ter grootte van een vingernagel die onder de huid op de buik wordt geplaatst en compleet onzichtbaar is. De chip stuurt gegevens naar een kleine ontvanger ter grootte van een USB-stick in de broekzak of handtas. Die stuurt de data naar een smartphone, die waarschuwt als de glucosewaarden afwijken.\n\nDe meettechnologie van Indigo is gebaseerd op fotonica, een zijtak van de elektronica op basis van licht. Vandaar 'Indigo', de kleur die zijn naam kreeg toen Isaac Newton het lichtspectrum opdeelde. ‘We maken gebruik van nanofotonica, een innovatieve technologie die we ontwikkeld hebben met Imec en de Universiteit Gent. We zijn de enigen die bezig zijn met zo’n onzichtbare sensor met een lange levensduur’, zegt Delbeke.\n\nIndigo is het eerste project dat de veertiger zelf leidt. 'Omdat er zo'n grote nood is aan betere oplossingen', zegt ze. 'Ik heb twee interesses: problemen oplossen en fotonica.' Dat deed ze door vijf fotonicaspin-offs mee op te richten, waarvan het door Huawei overgenomen Caliopa de bekendste is.\n\nHet begint in Vlaanderen op een 'Photonics Valley' te lijken. We hebben zeker evenveel kennis als in Silicon Valley. Danaë Delbeke CEO Indigo Diabetes\n\n'We hebben in Vlaanderen zeker evenveel kennis over fotonica als in Silicon Valley. Het is hier nu erg aan het bewegen, het begint wat te lijken op een 'Photonics Valley' in Vlaanderen. Die vijf spin-offs stellen intussen een honderdtal mensen tewerk.'\n\nTesten\n\nNu de investeerders overtuigd zijn, heeft het bedrijf de middelen voor de volgende stap: het overtuigen van artsen en patiënten en van de regulatoren. Daarvoor zijn klinische tests nodig. Dat spannende moment start dit jaar, met de eerste first-in-human studies bij een tiental proefpersonen. Volgend jaar volgen grotere testen. De middelen die zijn opgehaald, volstaan voor dat hele regulatorische traject, verwacht Delbeke.\n\nZe wijst erop dat Indigo zo veel mogelijk risico's probeert uit te schakelen. 'We gebruiken courante materialen die al bij vele implantaten gebruikt worden. Voor gegevensoverdracht gebruiken we technologie uit de telecom en fotonica. En voor applicaties kijken we naar ehealth', zegt Delbeke. 'Eigenlijk gooien we bestaande dingen samen.' Dan voegt ze met een lach toe: 'Maar dat samenbrengen is wel zeer complex.'\n\nMarktpotentieel\n\nAls de testen goed verlopen, kan het product in 2023 verkocht worden. Het marktpotentieel lijkt alvast enorm. 'Geschat wordt dat een op de elf mensen diabetespatiënt is en ruim een kwart van hen moet zijn waarden regelmatig controleren', zegt Delbeke. Over de mogelijke prijs van het product wil ze niets kwijt. Een prikpen kost ongeveer 800 euro per jaar en een continu monitoringsysteem ruim 1.500 euro per jaar. Als het product van Indigo aanslaat, kan het dus een commercieel succes worden.\n\nBlijft Indigo onafhankelijk en kan het zelf zijn product vermarkten? 'De commercialisering kan alleen of via een partner. Het bedrijf kan naar de beurs gaan of verkocht worden. We bepalen later wat de meest efficiënte manier is om onze oplossing bij de patiënten te krijgen.'\n\nHebben grote bedrijven uit de sector dan al aangeklopt? 'Daar kan ik niets over zeggen', klinkt het kort. Het bedrijf bleef lang onder de radar, net om geen slapende honden wakker te maken. Maar nu patiëntenproeven voor de deur staan, is openheid en visibiliteit wel belangrijk.",Onzichtbare sensor voor diabetes komt uit Vlaamse 'Photonics Valley'
5f1f407b8d64f03954ed0f38,https://www.nieuwsblad.be/cnt/dmf20200727_96274748,2020-07-27T17:25:08.000Z,"Er wordt voor de derde keer gezocht naar een nieuwe datum voor het Belgisch kampioenschap mountainbike in Houffalize, dat omwille van de coronacrisis niet kan doorgaan op 22 en 23 augustus. Dat heeft de Koninklijke Belgische Wielrijdersbond (KBWB) maandagavond bekendgemaakt.\n\nEerder verhuisde het BK mountainbike naar 5 en 6 september, maar omdat het BK uiteindelijk bleek samen te vallen met de wereldbeker in het Zwitserse Lenzerheide kwam men uit bij 22 en 23 augustus. Oorspronkelijk was het BK mountainbike voorzien op 11 en 12 juli. Vorig jaar pakten Jens Schuermans en Githa Michiels de Belgische titels in Houffalize.\n\nHet BK tijdrijden voor jeugd in Borlo kan evenmin zoals gepland doorgaan op 30 augustus.\n\n“We staan in contact met de lokale autoriteiten en organisatoren en zullen proberen nieuwe data te vinden later dit jaar”, zo klinkt het bij de KBWB.",BK mountainbike krijgt opnieuw een andere datum
5f1f78b0f8afa5ac0c196bb9,http://feeds.nieuwsblad.be/~r/economie/algemeen/~3/PwrQ7GGyzSk/dmf20200728_09904224,2020-07-27T23:12:27.000Z,"Het Internationaal Monetair Fonds heeft maandag ingestemd met 4,3 miljard dollar noodsteun voor Zuid-Afrika. Het land is zwaar getroffen door de coronacrisis en kampte al langer met economische perikelen. “De uitbraak van het virus leidt tot een scherpe economische krimp en aanzienlijke financieringsnoden”, aldus het IMF in een verklaring.\n\nDe extra middelen moeten de autoriteiten helpen om de crisis en de ernstige economische impact van die crisis aan te pakken, klinkt het. Het IMF benadrukt voorts dat er, zodra de pandemie voorbij is, dringend structurele hervormingen moeten komen om het herstel te ondersteunen en duurzame en inclusieve groei te verkrijgen.\n\nHet IMF voorspelde in juni al dat het Zuid-Afrikaanse bnp dit jaar met 8 procent zou kunnen inkrimpen. Sindsdien is het aantal coronagevallen echter sterk toegenomen. Volgens de data van de Amerikaanse universiteit Johns Hopkins zijn in Zuid-Afrika al 450.000 besmettingen geteld.","IMF verleent 4,3 miljard dollar noodsteun aan Zuid-Afrika"
5f1f78b0a23c336963f69b4e,https://www.nieuwsblad.be/cnt/dmf20200728_09904224,2020-07-27T23:12:27.000Z,"Het Internationaal Monetair Fonds heeft maandag ingestemd met 4,3 miljard dollar noodsteun voor Zuid-Afrika. Het land is zwaar getroffen door de coronacrisis en kampte al langer met economische perikelen. “De uitbraak van het virus leidt tot een scherpe economische krimp en aanzienlijke financieringsnoden”, aldus het IMF in een verklaring.\n\nDe extra middelen moeten de autoriteiten helpen om de crisis en de ernstige economische impact van die crisis aan te pakken, klinkt het. Het IMF benadrukt voorts dat er, zodra de pandemie voorbij is, dringend structurele hervormingen moeten komen om het herstel te ondersteunen en duurzame en inclusieve groei te verkrijgen.\n\nHet IMF voorspelde in juni al dat het Zuid-Afrikaanse bnp dit jaar met 8 procent zou kunnen inkrimpen. Sindsdien is het aantal coronagevallen echter sterk toegenomen. Volgens de data van de Amerikaanse universiteit Johns Hopkins zijn in Zuid-Afrika al 450.000 besmettingen geteld.","IMF verleent 4,3 miljard dollar noodsteun aan Zuid-Afrika"
5f1fb0f496db04553c37a616,https://www.standaard.be/cnt/dmf20200728_91567551,2020-07-28T04:20:33.000Z,"Het Internationaal Monetair Fonds heeft maandag ingestemd met voor 4,3 miljard dollar noodsteun voor Zuid-Afrika. Het land is zwaar getroffen door de coronacrisis en kampte al langer met economische perikelen.\n\n‘De uitbraak van het virus leidt tot een scherpe economische krimp en aanzienlijke financieringsnoden’, aldus het IMF in een verklaring.\n\nDe extra middelen moeten de autoriteiten helpen om de crisis en de ernstige economische impact van die crisis aan te pakken, klinkt het. Het IMF benadrukt verder dat er, zodra de pandemie voorbij is, dringend structurele hervormingen moeten komen om het herstel te ondersteunen en duurzame en inclusieve groei te verkrijgen.\n\nHet IMF voorspelde in juni al dat het Zuid-Afrikaanse bnp dit jaar met 8 procent zou kunnen inkrimpen. Sindsdien is het aantal coronagevallen echter sterk toegenomen. Volgens de data van de Amerikaanse universiteit Johns Hopkins zijn in Zuid-Afrika al 450.000 besmettingen geteld.","IMF verleent 4,3 miljard dollar noodsteun aan Zuid-Afrika"
5f1fb0fa0532f5e0f0c47e76,http://feeds.nieuwsblad.be/~r/nieuws/snelnieuws/~3/PwrQ7GGyzSk/dmf20200728_09904224,2020-07-27T23:12:27.000Z,"Het Internationaal Monetair Fonds heeft maandag ingestemd met 4,3 miljard dollar noodsteun voor Zuid-Afrika. Het land is zwaar getroffen door de coronacrisis en kampte al langer met economische perikelen. “De uitbraak van het virus leidt tot een scherpe economische krimp en aanzienlijke financieringsnoden”, aldus het IMF in een verklaring.\n\nDe extra middelen moeten de autoriteiten helpen om de crisis en de ernstige economische impact van die crisis aan te pakken, klinkt het. Het IMF benadrukt voorts dat er, zodra de pandemie voorbij is, dringend structurele hervormingen moeten komen om het herstel te ondersteunen en duurzame en inclusieve groei te verkrijgen.\n\nHet IMF voorspelde in juni al dat het Zuid-Afrikaanse bnp dit jaar met 8 procent zou kunnen inkrimpen. Sindsdien is het aantal coronagevallen echter sterk toegenomen. Volgens de data van de Amerikaanse universiteit Johns Hopkins zijn in Zuid-Afrika al 450.000 besmettingen geteld.","IMF verleent 4,3 miljard dollar noodsteun aan Zuid-Afrika"
5f2021763e4e1bfee65ccc2d,https://vrtnws.be/p.0n4m1KyOe,2020-07-28T11:02:52.000Z,"Vanaf morgen mogen huwelijksfeesten en recepties slechts bestaan uit 10 personen. Dat is slecht nieuws voor heel wat aanstaande echtparen, en ook voor weddingplanners. Bij La Sensa in Maasmechelen kwam dat nieuws fel binnen. “Het sloegen wel heel hard in”, zucht Kirsten Delbressine. “We hebben al een aantal maanden achter de rug waarbij we ons heel flexibel moesten opstellen. Heel wat data waren al verplaatst naar het najaar. We hebben de concepten van de huwelijken ook aangepast aan de coronamaatregelen. We waren ook net klaar om feesten op die manier te organiseren. Binnen enkele weken zouden we daarmee beginnen. Nu is het najaar volledig weggevallen.”\n\nHeel wat koppels bellen nu om hun trouw af te gelasten. “Meteen na de communicatie van de Nationale Veiligheidsraad regende het annuleringen. Mijn telefoon heeft niet stilgestaan. Onze hele agenda is weggeveegd voor augustus, september en oktober.”",Weddingplanner in Maasmechelen ziet najaar wegzakken: “Twee gezinnen is al meer dan 10 personen”
5f202176f455ed64b0e582c3,https://www.tijd.be/r/t/1/id/10241282,2020-07-28T09:36:11.000Z,"Garmin, de Amerikaanse maker van gps-toestellen en sporthorloges, bevestigt dat de langdurige panne van de voorbije dagen aan een cyberaanval te wijten is.\n\nDe diensten van Garmin lagen sinds 23 juli plat, tot ergernis van veel gebruikers. Officieel luidde het in de app en op de site van Garmin dat er onderhoudswerken aan de gang waren, maar meerdere technologiemedia wezen erop dat er zeer waarschijnlijk hackers in het spel waren.\n\nDat bevestigt Garmin dinsdag zelf. Het IT-systeem van het bedrijf werd deels versleuteld door een cyberaanval. Bij dat type van hack gijzelen criminelen het netwerk van een bedrijf en eisen ze losgeld om het weer vrij te geven.\n\nDetails geeft Garmin niet, wel zegt het dat er 'geen indicatie is dat klantgegevens, waaronder ook betalingsinformatie van Garmin Pay, zijn geopend, verloren of gestolen.' Garmin Pay is een dienst die toelaat met een horloge te betalen.\n\n'De getroffen systemen worden hersteld en Garmin verwacht dat die de komende dagen weer normaal werken', luidt het. 'Er wordt geen materiële impact verwacht op de activiteiten of financiële resultaten van het bedrijf door de de storing. Omdat de getroffen systemen worden hersteld, verwacht Garmin enige vertraging in de verwerking van de achterstand aan informatie/data.'\n\n10 miljoen dollar\n\nGarmin is vooral bekend van zijn gps-horloges voor sporters. De toestellen laten toe sportprestaties nauwkeurig te meten en gegevens op te slaan en te analyseren, wat ze zeer populair maakt bij profs en amateurs. Sinds maandag raken de diensten van Garmin langzaam weer actief, bevestigde het bedrijf al.\n\nVolgens meerdere media werd Garmin het slachtoffer van een type gijzelsoftware dat WastedLocker heet en op de wereld is losgelaten door de Russische hackersbende Evil Corp. Die staat erom bekend grote bedrijven en organisaties te viseren. In sommige media circuleert een bedrag van 10 miljoen dollar dat Evil Corp als losgeld zou eisen, maar Garmin lost niets over een eventuele betaling.",Garmin bevestigt cyberaanval
5f2059b55022c00f343ac22f,https://www.tijd.be/r/t/1/id/10241384,2020-07-28T16:52:51.000Z,"Almaar meer bronnen wijzen naar de 33-jarige Rus Maksim Viktorovich Yakubets als de man achter de Garmin-hack.\n\nZit een 33-jarige Rus die wordt opgejaagd door de Amerikaanse inlichtingendienst FBI en op wiens hoofd een beloning van 5 miljoen dollar staat achter de cyberaanval die het Amerikaanse gps-bedrijf Garmin dagenlang heeft lamgelegd? Almaar meer bronnen, van de Britse krant The Guardian tot de techwebsite ZDNet, wijzen naar Maksim Viktorovitch Yakubets, die werd geboren in Oekraïne.\n\nYakubets is het vermeende meesterbrein van Evil Corp, een kring van Russische cybercriminelen, en zou verantwoordelijk zijn voor de cyberaanval die Garmin sinds donderdag online niet of nauwelijks bereikbaar maakte. Pas maandagochtend konden automobilisten, fietsers, sporters en piloten stilaan weer gebruikmaken van de navigatiediensten voor hun computers, navigatiekastje, smartwatch of fitnesstracker. In het gebruikte virus, WastedLocker, ontwaren cyberexperts de signatuur van Yakubets en consoorten.\n\nGarmin zou ten prooi gevallen zijn aan een hack met gijzelsoftware, die de data van de navigatiespecialist met een geheim wachtwoord versleutelde. Yakubets en zijn kompanen eisten naar verluidt 10 miljoen dollar losgeld om het netwerk en de data opnieuw vrij te geven. Garmin bevestigde de cyberaanval dinsdag, maar loste niets over een eventuele betaling en gaf geen verdere details.\n\nDe cyberaanval op Garmin zou de zoveelste zijn op de sowieso al imposante kerfstok van Yakubets. Zijn cybercriminelencollectief kwam nadrukkelijk in het nieuws toen de Amerikaanse inlichtingendienst FBI in december een beloning van 5 miljoen dollar uitloofde voor tips die leiden tot Yakubets aanhouding. Meteen het hoogste bedrag ooit dat op het hoofd van een cybercrimineel is geplakt.\n\nYakubets maakte volgens de FBI sinds 2011 tientallen miljoenen dollar buit, door vele tienduizenden computers binnen te dringen en bankrekeningen te plunderen in de Verenigde Staten en Europa.\n\n\n\nDe nog altijd voortvluchtige Yakubets maakte volgens de FBI minstens sinds 2011 tientallen miljoenen dollar buit, door vele tienduizenden computers binnen te dringen en via phishingmails en malware bankrekeningen te plunderen in de Verenigde Staten en Europa. Als frontman van een bende virtuele bankovervallers werd hij in de Verenigde Staten al officieel beschuldigd van computer- en bankfraude.\n\n\n\nYakubets zou met Evil Corp tientallen ‘werknemers’ hebben ingeschakeld om geld af te troggelen van slachtoffers in 43 landen, via computervirussen die uitsluitend buiten Rusland toeslaan. Alleen al in de Verenigde Staten zouden Yakubets en co. voor meer dan 100 miljoen dollar schade berokkend hebben in het bankwezen, aldus het Amerikaanse ministerie van Financiën vorig jaar.",Gezochte Russische cyberdief in beeld als Garmin-hacker
5f2059c485778d697f0288ce,https://www.knack.be/nieuws/belgie/jan-blommaert-over-facebook-en-zijn-terminale-kanker-we-leven-stilaan-in-een-algoritmocratie/article-longread-1623901.html,2020-07-28T14:00:07.000Z,"De linkse academicus Jan Blommaert introduceerde het begrip 'superdiversiteit' in Vlaanderen, achtervolgt de N-VA met de hashtag #extreemrechts en stelde dertig jaar geleden al voor om het AfricaMuseum onder een stolp te plaatsen. Ondanks zijn terminale kanker mag dit gesprek geen terugblik heten. 'Mijn optimisme is niets anders dan strijdvaardigheid.'\n\nMet zijn breedgerande hoed en rijzige gestalte is Jan Blommaert (58) een bekende verschijning in de Statiestraat in Oud-Berchem. Het is de gezelligste buurt van Antwerpen, beweert de uit Gent ingeweken halve Brusselaar. Hij heeft er een boekje over geschreven, dat tot zijn verbazing vertaald werd in het Tsjechisch. 'Minder dan honderd pagina's, maar ze hebben me wel tien jaar gekost', zegt hij met gevoel voor zelfspot. 'Ik liep rond, noteerde alles. Kwam ik twee weken later op dezelfde plek terug, dan bleek er van alles veranderd. Weer een nieuwe Marokkaanse bakker of een Turkse pitabar, en dat Nigeriaanse gebedshuis bleek ineens ook Braziliaanse gelovigen aan te trekken. Na een tijd zag ik mijn vergissing in. Ik ging te werk als een schilder die verwacht dat zijn model stil blijft zitten. Maar hier staat het nooit stil, alles is voortdurend in beweging'.\n\n...\n\nMet zijn breedgerande hoed en rijzige gestalte is Jan Blommaert (58) een bekende verschijning in de Statiestraat in Oud-Berchem. Het is de gezelligste buurt van Antwerpen, beweert de uit Gent ingeweken halve Brusselaar. Hij heeft er een boekje over geschreven, dat tot zijn verbazing vertaald werd in het Tsjechisch. 'Minder dan honderd pagina's, maar ze hebben me wel tien jaar gekost', zegt hij met gevoel voor zelfspot. 'Ik liep rond, noteerde alles. Kwam ik twee weken later op dezelfde plek terug, dan bleek er van alles veranderd. Weer een nieuwe Marokkaanse bakker of een Turkse pitabar, en dat Nigeriaanse gebedshuis bleek ineens ook Braziliaanse gelovigen aan te trekken. Na een tijd zag ik mijn vergissing in. Ik ging te werk als een schilder die verwacht dat zijn model stil blijft zitten. Maar hier staat het nooit stil, alles is voortdurend in beweging'. Oud-Berchem werd onder zijn pen opgevoerd als schoolvoorbeeld van superdiversiteit, een begrip dat hij als sociolinguïst in Vlaanderen heeft gemunt. Wie superdiversiteit zegt, denkt er van de weeromstuit migratie en politieke controverse bij. Blommaert weet er alles van, hij mengt zich al dertig jaar als polemist met scherpe meningen in het maatschappelijk debat. Links en kritisch luidt de hoofding van zijn persoonlijke blog, waarop onder meer te lezen valt waarom hij voor de PVDA van Peter Mertens stemt. Veel van zijn publicaties, academische en polemische, gaan over taal en andere communicatievormen die ons handelen en denken vormgeven, vaak zonder dat we er zelf erg in hebben. Geregeld steekt ook zijn eerste liefde de kop op, de afrikanistiek. Onlangs leverde hij op jmeblommaert.wordpress.com een hoogst lezenswaardige bijdrage aan het debat over de koloniale monumentenstrijd. Maar ook dit: Jan Blommaert is dodelijk ziek, een tegenslag waar hij geen geheim van maakt. 'Het is ironisch', zegt hij. 'Ik heb mijn hele leven gerookt als een stoomboot, en dan krijg ik een kanker die volgens de oncologen niets met roken te maken heeft. De plek waar mijn tumor zit, vlak onder de stembanden, is medisch niemandsland. Daar hebben specialisten dus ruzie over gemaakt: viel dit onder de longen of was het meer iets voor neus-keel-oorartsen?' Zijn gevoel voor humor is niet aangetast, net zomin als zijn academische reflex. Vanaf zijn ziekbed observeerde Blommaert de nieuwe communicatievormen die tijdens de corona-epidemie gemeengoed zijn geworden. 'Op het hoogtepunt van de epidemie was ik voor behandeling in het ziekenhuis. Uiteraard in strikt isolement. Ik sprong een gat in de lucht omdat ik mijn gsm mocht bijhouden. Voor ons patiënten was dat een echte levenslijn om belangrijke boodschappen aan het thuisfront over te brengen. ""Breng eens een schone pyjama"", maar ook: 'Ik heb vernomen dat ik terminaal ben, de sociale dienst gaat je bellen.""' 'Als sociolinguïst was het een interessante ervaring. We voeren aan de universiteit van Tilburg onderzoek naar communicatie die zich almaar meer op het snijpunt tussen off- en online afspeelt. De voorbije maanden is gebleken dat online offline niet zomaar kan vervangen: de twee zijn wezenlijk verschillend. Maar wat waren we blij met al die digitale opties!' Wat doet een sociolinguïst precies?Jan Blommaert: De sociolinguïst gaat uit van een robuust beginsel uit de sociologie, met name dat de mens pas sociaal wordt wanneer hij communiceert, en bekijkt alle gedragingen die daarmee samenhangen. Wie praat met wie, waarom, waarover en op welke manier? Geloof me, er bestaat geen betere plek om dat te onderzoeken dan Oud-Berchem: hier worden meer dan honderd talen gesproken, met als grote gemene deler het Nederlands - of toch erg benaderende varianten ervan. We leven in boeiende tijden: ons communicatiemodel wordt compleet hertekend. Wat bedoelt u?Blommaert: (tekent een schema op een blad papier) Neem de communicatie van Donald Trump. Het is niet hij die bepaalt wie zijn tweets leest, dat doet een algoritme. En het zijn ook niet zijn 83 miljoen volgers alleen die beslissen wie van hún volgers de presidentiële tweets in hun feed te zien krijgen. Algoritmen zorgen ervoor dat een boodschap laag per laag doorsijpelt, tot bij bestemmelingen die initieel niet eens geïnteresseerd waren. Wie dat systeem beheerst, heeft enorme macht. De macht van de algoritmen van bedrijven als Twitter, Facebook en Google is zo groot dat we stilaan van een algoritmocratie mogen spreken. Dat rijmt wel met democratie, maar valt het ermee te verzoenen?Blommaert: Ik kan alleen vaststellen dat geen enkele politiestaat ooit zo veel macht heeft kunnen concentreren als die internetgiganten. Daar kon de Stasi, de geheime dienst in de voormalige DDR, alleen maar van dromen. Het is toch kras dat zelfs de grootste inlichtingendiensten bij Facebook moeten sméken om gegevens van bepaalde gebruikers in te kijken? Ik ben niet tegen technologie op zich, die beschouw ik als neutraal. Het zijn de achterliggende ideeën die we kritisch moeten onderzoeken. Het is fascinerend hoe onbevangen consumenten persoonlijke gegevens prijsgeven. Gretig koppelen ze al hun klantenkaarten in één app, zonder te beseffen dat hun data daarmee nog gemakkelijker kunnen worden geoogst en geëxploiteerd. De zwakte van die algoritmen is dat de sociologische verbeelding erachter nog altijd gebaseerd is op de offline wereld. Wat bedoelt u met 'sociologische verbeelding'?Blommaert: Dat zijn onze aannames over hoe de maatschappij ineen zit. 'Blijf in uw kot', de oneliner van minister van Volksgezondheid Maggie De Block (Open VLD), illustreert perfect dat de lockdownmaatregelen gebaseerd zijn op de veronderstelling dat we allemaal 'een kot' hebben, bij voorkeur met veel ruimte en een grote tuin voor de kinderen. Dat is het ingebeelde Vlaanderen van de witte middenklasse, het Vlaanderen van Matexi-woningen en Willems Veranda's. In de eerste weken werd die verbeelding constant bevestigd door feelgoodbijdragen in het avondjournaal. Allemaal samen in ons kot tegen het virus, op de achtergrond springen de kinderen op de nieuwe, online bestelde trampoline - misschien wel hét symbool van de hele lockdown. Dat werkt vervreemdend als je zelf niet in Matexi-Vlaanderen maar in een superdiverse buurt zoals Oud-Berchem woont. Hoe definieert u superdiversiteit?Blommaert: Het is de compleet nieuwe samenleving die midden jaren negentig is ontstaan door twee aardverschuivingen die onze mobiliteit hebben getransformeerd. Ten eerste de val van het IJzeren Gordijn en de daaropvolgende Europese afspraken zoals het Verdrag van Maastricht en het Schengen-akkoord. Daarmee ontstond een gigantisch nieuw reguleringsmechanisme voor menselijke mobiliteit. Met de doorbraak van het internet - de tweede aardverschuiving - werden zo voorheen ondenkbare vormen van migratie mogelijk. Een Nigeriaans meisje van zes kan perfect in de Berchemse Statiestraat wonen en urenlang met haar nichtje uit Lagos in een taal spreken die door niemand anders in heel België of Europa wordt gesproken. Oost-Europese bouwvakkers werken hier terwijl ze verblijven in de huizen van Turkse huisbazen, die met hun huurgeld zelf naar de groene rand van onze steden verhuizen. Mateloos interessant allemaal. Niet iedereen deelt uw enthousiasme, laat staan uw optimisme. Waarom kleeft het stempel 'probleemwijk' aan superdiverse buurten?Blommaert: Omdat dezelfde verhalen over migratie eeuwig blijven terugkeren. Ons publieke debat is cyclisch: om de zoveel tijd komen dezelfde debatten terug, met dezelfde argumenten, in dezelfde bewoordingen. Daarom blijft Het Belgische migrantendebat, het boekje dat ik in 1992 met taalkundige Jef Verschueren schreef, nog altijd actueel. Dat de kwaliteit van ons onderwijs heeft te lijden onder migratie, is zo'n evergreen. Meestal komt die uitspraak uit de mond van mensen wier kinderen op scholen zitten waar nauwelijks diversiteit te bespeuren valt. Om hun gelijk te bewijzen, sleuren ze er de PISA-resultaten bij. Daar moet ik om lachen: de OESO (de opdrachtgever van dat internationale vergelijkende onderzoek, nvdr) meet al decennialang dezelfde parameters, terwijl leertechnologie pijlsnel evolueert en leerprocessen snel veranderen. Jongeren leren vandaag meer skills via videogames als Dungeons & Dragons dan op school, maar dat wordt niet gemeten. U bent het niet eens met Vlaams minister van Onderwijs Ben Weyts (N-VA) dat nieuwkomers vlot Nederlands moeten beheersen om hun plaats in de Vlaamse samenleving te vinden?Blommaert: Als de kennis van het Nederlands het verschil maakt, waarom staan dan zo veel geboren Nederlandstaligen op den dop? Ja, nieuwkomers moeten Nederlands leren, maar dat lukt het best als ze werken. De chronologie moet omgekeerd: eerst het werk, de taal volgt vanzelf. Dat weten slimme N-VA'ers zelf ook wel, en toch werpen ze taalvereisten op als barrière. Tenslotte is die partij nooit in een regering gestapt om nieuwkomers sneller in onze maatschappij te integreren. U bent vaak messcherp voor de N-VA. In tweets brandmerkt u ze met de hashtag #extreemrechts. Heet dat niet polariseren?Blommaert: Als een arts zegt dat u een bronchitis hebt, heeft hij u die bronchitis dan bezorgd? Ik beschrijf wat ik zie. Wanneer u hun programma vergelijkt met het beruchte 70 puntenplan van het Vlaams Blok, zal enige overlap u opvallen. In de jaren 1990 werd dat programma, ook internationaal, als extreemrechts beschouwd. Waarom zou dat vandaag niet meer gelden? Experts definiëren extreemrechtse partijen als antiparlementair en gewelddadig. Met de beste wil van de wereld kun je dat de N-VA toch niet verwijten? Is het niet preciezer te spreken van een rechtse partij met radicaal-rechtse tendensen en retoriek?Blommaert:(schudt het hoofd) De N-VA speelt het spel van de relatieve afstand met Vlaams Belang. Daarvoor hebben ze een grijze zone gecreëerd waarin bijvoorbeeld Schild & Vrienden gedijt, een clubje dat niet afkerig staat van geweld. Dat spel gaat al ver terug, hoor. Toen in 2004 drie vzw's van het Vlaams Blok werden veroordeeld wegens racisme, wilde geen enkele partijvoorzitter naar de VRT-studio's komen voor een debat met Filip Dewinter. Behalve Bart De Wever, die kwam zeggen de uitspraak te betreuren omdat je je politieke tegenstrever niet in de rechtbank moet bestrijden. Tja. U hebt zich op uw blog in het dekoloniseringsdebat geworpen met een oude anekdote. Dertig jaar geleden solliciteerde u, als jonge hoogleraar afrikanistiek, voor de baan van directeur van het AfricaMuseum in Tervuren met een opmerkelijk voorstel: u wilde een stolp over dat museum zetten.Blommaert:(grinnikend) Voor de duidelijkheid: ik wilde die baan niet. Dat heb ik ook meteen gezegd tegen de commissie waarvoor ik - tot mijn grote verrassing - mijn visienota mocht gaan verdedigen. Zo kreeg ik de kans om vijfenveertig minuten lang mijn ideeën uiteen te zetten. Mijn redenering was en is dat je van een gebouw waarvan de façade om de vijf meter met het embleem van Leopold II is opgesmukt, geen hedendaags Afrika-museum kunt maken. Het museum van Tervuren was wereldwijd bekend als het laatste koloniale museum: dáár moest je zijn om in het hoofd te kijken van een koloniale ambtenaar. In plaats van dat museum te renoveren, hadden ze het moeten bewaren zoals het was, als metamuseum. U bent optimistisch over het dekoloniseringdebat. Waarom?Blommaert: Omdat we een omwenteling zien. De relatie tussen wit en zwart is in de antiracisme- en dekolonisatiebeweging fundamenteel gewijzigd. Lange tijd hebben ze vanuit zulke bewegingen naar mensen zoals ik gekeken om de leiding te nemen. Nu zijn het jongeren uit de diaspora die de zaak trekken; mij wordt alleen nog gevraagd hun teksten te ondertekenen. Ik stel ook met plezier vast dat verschillende debatten worden geconnecteerd. Black Lives Matter begon lokaal maar werd in een mum van tijd een globale beweging die de brug slaat tussen racisme en kolonialisme. Dat is cruciaal, je kunt niet over kolonisatie spreken zonder het over racisme te hebben. Zelfs koning Filip linkte in zijn spijtbrief aan de Congolese president Félix Tshisekedi, ter gelegenheid van zestig jaar Congolese afhankelijkheid, dekolonisatie aan Black Lives Matter. Dat is een paradigmashift, hoor, na decennia van stilzwijgen vanuit het koningshuis. Sommigen vinden dat koning Filip niet ver genoeg is gegaan. Spijt betuigen is nog geen excuses aanbieden, klinkt het.Blommaert: Het is niet omdat je niet alles hebt gedaan, dat je niets hebt gedaan. Koning Filip is bijzonder ver gegaan. Excuses zullen deel uitmaken van de normale betrekkingen tussen voormalige koloniale mogendheden en hun oud-kolonies. Mensen die vinden dat we nu wel genoeg over het verleden hebben gepraat, mogen hun borst natmaken: dit is nog maar het begin. Wat is uw standpunt over koloniale standbeelden en monumenten?Blommaert: Je moet ze niet weghalen, dat zou witwassing zijn. Gebruik ze als leeromgevingen. Stap bijvoorbeeld van het federale parlement naar het koninklijk paleis in Brussel, door het Warandepark: een wandeling vol aanknopingspunten voor een prachtig gesprek over macht en democratische verbeelding. Om dat gesprek te voeren, heb je meer aan standbeelden van klootzakken zoals Leopold II en Godfried van Bouillon dan van pakweg Toots Thielemans. Samen met enkele onderzoekers van de universiteit van Tilburg volgt u de Amerikaanse socialistische Democrate Alexandria-Ocasio Cortez alias AOC van nabij. Waarom?Blommaert: De campagne van AOC, gemodelleerd volgens de presidentscampagne van Bernie Sanders, waaraan ze in 2016 meewerkte, stemt hoopvol. Terwijl Sanders toen de Democratische nominatie niet kon binnenhalen, slaagde zij er in 2018 wel in om een zetel te veroveren in het Huis van Afgevaardigden. Dat was compleet onverwacht - die zetel was al veertien jaar bezet door haar partijgenoot Joseph Crowley. Na haar sensationele overwinning in de primary's versloeg ze ook nog eens haar Republikeinse opponent met 78 procent van de stemmen. De campagnes van Sanders en AOC rusten op twee pijlers. Enerzijds het ouderwetse werk: van deur tot deur gaan en alle markten en schooldebatten afschuimen. Anderzijds is er electorale spitstechnologie in het spel, zoals microtargeting op sociale media, waarbij je grote groepen kiezers individueel benadert. Dat is heel duur, behalve wanneer je beschikt over een grassroots-massabeweging. Net dat hebben Sanders, AOC en co. voor elkaar gekregen: een leger vrijwilligers heeft die zeer geavanceerde marketingtechniek toegepast. En dat is een verschil met Donald Trump. Ik ken geen precieze cijfers, maar wel grootteordes: Trump heeft enkele honderden dollars meer uitgegeven voor een stem dan Sanders. (veert op) Weet u welke speler ook heel boeiend is in de Amerikaanse verkiezingsstrijd? The Lincoln Project. Wat is dat?Blommaert: Een van de gekste dingen die ik al heb gezien én de nachtmerrie van Trump. Het is een organisatie van zogenoemde Never Trumpers: conservatieven, zowel Republikeinen als ex-Republikeinen, die zich verzetten tegen Trump. Een van de aanvoerders is George T. Conway III, nota bene de man van Trumps voornaamste communicatieadviseur, Kellyanne Conway. Ze roepen op om in november voor Democraat Joe Biden te stemmen en vragen aan Republikeinen: distantieer je van die aap in het Witte Huis. Ze vrezen, terecht, dat Trump de partij zal meesleuren in zijn val. Dan bedoel ik niet alleen dat hij de verkiezingen wellicht zal verliezen, maar ook dat de kans groot is dat hij in de cel eindigt, omdat het Amerikaanse parket dan eindelijk zijn boekhouding zal mogen inkijken. Waarom denkt u dat Trump zal verliezen? Zijn ondergang is al vaak voorspeld.Blommaert: Hij kampt met een aantal problemen die hij in 2016 niet had. Het format van die verkiezingen leek wel een kopie van zijn televisieshow The Apprentice: bullebak Trump tegen de rest. In de Republikeinse primary's kon hij de ene vulgaire aanval na de andere afvuren op andere kandidaten, van ' Crazy Ted Cruz' tot ' Low Energy Jeb Bush'. Vandaag werkt dat niet meer, hij zit niet meer in het offensief. Het enige wat hij nu kan, is angst zaaien. Eind jaren 1960 werkte dat anders prima voor Richard Nixon. Waarom zou hetzelfde niet voor Trump gelden?Blommaert: Enter The Lincoln Project. Wanneer Trump de stoere uithangt, lanceren zij binnen het uur een tegenaanval. ' Don, are you ready?' tweeten ze, en dan volgt een filmpje waarin ze uitleggen dat Amerika helemaal niet bedreigd wordt en dat Donald Trump gewoon in zijn broek schijt. Ze maken hem belachelijk en dat maakt hem razend. Begrijpelijk, want The Lincoln Project heeft impact. Formeel is het geen partij, maar toch kun je het zien als de emanatie van de echte Republikeinse Partij. Dat illustreert dat de politiek van de grote massaorganisaties dood en begraven is. Partijen en vakbonden zullen blijven bestaan maar domineren niet langer het publieke domein, dat in duizenden fracties is uiteengevallen. De uitdaging vandaag is het bedenken van doordachte allianties. Dat heeft extreemrechts sneller doorgehad dan progressief links. Zo was de brexitcampagne een alliantie van verschillende bubbels. Extreemrechts weet dat de klassieke sociaal-economische dialectiek niet weg is, maar dat ze wordt omgeven door allerlei andere krachtvelden, zoals ras, sociale klasse en gender. Extreemrechts, denk bij ons aan Schild & Vrienden, wint wel de meeste van de digitale veldslagen. Wat maakt u als progressief dan toch optimistisch?Blommaert: Mijn optimisme is niets anders dan strijdvaardigheid. Nu de kaarten zo slecht liggen, kunnen we ons niet veroorloven om niets te doen. En het ís mogelijk om te winnen. Kijk naar AOC en The Lincoln Project, maar ook naar die K-popfans. (geamuseerd) Piepjonge liefhebbers van Korean pop, een mix van hiphop en pop, die Donald Trumps eerste verkiezingsrally in volle coronacrisis hebben verpest. Ze vormen geen activistische organisatie, maar kunnen zich wel zo gedragen: enkelen onder hen snappen hoe algoritmen werken om vluchtige maar slagkrachtige allianties te smeden. Al bij al was het poepsimpel: ze riepen via de socialenetwerksite TikTok, razend populair onder tieners, op om massaal tickets te boeken voor die rally en dan niet op te dagen. De machtigste man van de wereld stond in zijn hemd dankzij een paar tieners. Hoe kijkt een socialistische sociolinguïst naar de nieuwe SP.A-voorzitter Conner Rousseau, die zich in de aandacht knokte met opvallend taalgebruik en blitse sneakers?Blommaert: Zonder veel belangstelling. Dat niveau van politiek interesseert me niet. In plaats van het over beleid te hebben, gaat het tegenwoordig over de vraag of minister van Welzijn Wouter Beke (CD&V) zich gekwetst voelt door de harde kritiek die hij heeft gekregen op zijn aanpak van de coronacrisis. (gedecideerd) Dat interesseert mij geen kloten. Als Annelies Beck in Terzake dure zendtijd op de openbare omroep spendeert aan Bekes gevoelens, voel ik mij beledigd en geïnfantiliseerd. Vroeger was niet alles beter, toch heb ik heimwee naar de zondagmiddagen waarop ministers anderhalf uur lang werden gegrild door drie lustig paffende journalisten, Gui Polspoel, Walter Zinzen en Kris Borms. Die politici zaten peentjes te zweten, maar ze werden tenminste niet constant onderbroken, zoals later de vaste gewoonte werd op de openbare omroep. Die onderbrekingscultuur heeft Siegfried Bracke ingevoerd door de regel te introduceren dat een praatgast nooit langer dan 32 seconden aan het woord mocht blijven. Later is dat zelfs tot 16 seconden ingekort. Ik werd laatst gebeld door De afspraak - nu ik ziek ben, word ik weer overal gevraagd. Ik zei dat ik wilde komen op één voorwaarde: word ik één keer onderbroken, dan geef ik een waarschuwing. Een tweede keer: ik verwijder mijn oortjes en verlaat de studio. (grijnst) Ik hoefde niet meer te gaan.",Jan Blommaert over Facebook en zijn terminale kanker: 'We leven stilaan in een algoritmocratie'
5f2091f633e722615a7d4b40,https://www.gva.be/cnt/dmf20200728_96125496/na-voetbalverbod-wegens-corona-eerste-voorrondes-croky-cup-uitgesteld,2020-07-28T16:54:46.000Z,"De Koninklijke Belgische Voetbalbond (KBVB) heeft dinsdag door de heropflakkering van het coronavirus en het daaropvolgend Antwerps sportverbod beslist om de eerste vijf speelronden van de Beker van België 2020-2021 uit te stellen. Ook bij de vrouwen worden de eerste drie bekerrondes tot nader order opgeschort.\n\nHet zal eerstdaags verboden zijn om in de provincie Antwerpen, waar het coronavirus het meest aan kracht wint, aan contact- en ploegsporten te doen. Die maatregel zal minstens vier weken van kracht zijn. Daarom besliste de KBVB na overleg met de Pro League en de amateurvleugels Voetbal Vlaanderen en ACFF om de eerste rondes in de bekertoernooien uit te stellen.\n\nDe eerste ronde van de Croky Cup voor mannenteams stond geprogrammeerd voor het weekend van 8 en 9 augustus. In de vijfde ronde stromen de 1B-clubs in. De eerste ronde bij de vrouwen stond geprogrammeerd voor het weekend van 15 en 16 augustus. Een nieuwe startdatum wordt vastgelegd in functie van de lokale coronamaatregelen. Veel hangt dus af van de evolutie van de pandemie in ons land de komende weken.\n\nUitgestelde speeldata eerste vijf rondes (rechtstreekse uitschakeling) Croky Cup:\n\n1e ronde: zondag 9 augustus 2020\n\n2e ronde: zondag 16 augustus 2020\n\n3e ronde: zondag 23 augustus 2020\n\n4e ronde: zondag 30 augustus 2020\n\n5e ronde: zondag 6 september 2020",Na voetbalverbod wegens corona: eerste voorrondes Croky Cup uitgesteld
5f213abc81f8a7e37325b94c,https://www.tijd.be/r/t/1/id/10241499,2020-07-29T06:13:31.000Z,"Digitale technologie hoeft niet neer te komen op Big Data en risico’s voor de privacy. Met slimme, op maat gemaakte oplossingen kan je soms data lokaal houden en het algemeen en individueel belang verzoenen.\n\nCorona rasa Het coronavirus heeft heel wat op losse schroeven gezet. Die tabula rasa biedt ook nieuwe kansen. Welke, vroegen we onze opiniemakers.\n\nDe pandemie brengt onzekerheid en confronteert ons met een gebrek aan controle op micro- en macroschaal. Gaan we op reis naar het buitenland of blijven we veilig thuis? We hebben geen idee of de tweede golf een nieuwe piek met volle ziekenhuizen wordt of niet. We weten niet wanneer er een vaccin komt.\n\nWat we wel weten is dat een pandemie tegenstellingen op scherp zet. Big Data en artificiële intelligentie worden ons voorgespiegeld als herauten van een nieuwe tijd. Een tijd waarin massa’s gegevens verzameld en geanalyseerd worden, waarna heel veel beslissingen automatisch, snel, en rationeel kunnen genomen worden. Tegelijk groeit de bezorgdheid over privacy: wie beschikt over onze data? Zijn automatische beslissingen transparant en fair? Wat met datalekken en misbruik, zowel door de grote internetplatformen als door overheden?\n\nSchermvullende weergave Bart Preneel.\n\nChina, Israël, Korea en Taiwan hebben geen moment getwijfeld om alle beschikbare data maximaal in te zetten om de pandemie te controleren. Zo publiceerde Korea de gps-locaties van burgers met een positieve test, zodat iedereen met een app kon zien of ze hun pad gekruist hadden. Ook werden camerabewaking en elektronische betalingen gebruikt voor contactopsporing. Dat was vrij effectief, maar het lekte ook heel wat zeer gevoelige gegevens, wat resulteerde in stigmatisering van burgers.\n\nStiekem\n\nIn Israël bakte de interne veiligheidsdienst Shin Bet het zo mogelijk nog bruiner. Sinds midden maart werden de metadata van mobiel telefoonverkeer (naam, locatie, wie werd wanneer opgebeld) stiekem gebruikt om aan contactopsporing te doen. Die analyse bestond al langer voor toepassingen voor de nationale veiligheid. Na een kritische publieke reactie werd de praktijk gestopt, maar op 1 juli volgde een wettelijke goedkeuring.\n\nChina, Israël, Korea en Taiwan hebben alle beschikbare data maximaal ingezet om de pandemie te controleren.\n\nOok in de Europese Unie hebben we een wetgeving die de operatoren verplicht die metadata bij te houden. Maar in de EU legt een strikt wettelijk kader (de GDPR of Algemene Verordening Gegevensbescherming) zulke praktijken aan banden. Zo beschouwt de GDPR gezondheidsgegevens als gevoelige gegevens, die bijzondere bescherming verdienen.\n\nDe GDPR verbiedt niet alles: het verwerken van gevoelige gegevens is toegestaan als de verwerking proportioneel is en in het algemeen belang. Al sinds maart worden dezelfde metadata van de mobiele operatoren gebruikt om geaggregeerde informatie te verzamelen over de verplaatsingen van burgers in België. Als men daarbij nauwgezet te werk gaat en geen informatie geeft over kleine groepen, is dat geen probleem.\n\nManuele opsporing\n\nDe afweging wordt delicater als we kijken naar manuele contactopsporing: burgers worden opgebeld om te vragen met wie ze de voorbije dagen in contact geweest zijn. Als men die mensen snel genoeg kan verwittigen, kan men ze vragen in quarantaine te gaan om de uitbraak te onderdrukken. Daarnaast is het nuttig te weten waar de besmetting is gebeurd: op het werk, tijdens een privéfeestje, in een druk café. Dat laat toe om meer contacten op te sporen en de lockdownmaatregelen selectief in te voeren, wat hun economische en sociale impact beperkt. Contacten zijn vooral lokaal, maar werken met een database per gemeente of provincie is niet realistisch.\n\nSommigen vinden dat het verzamelen van locaties en verbanden tussen burgers in een centrale databank een stap te ver is, omdat het niet proportioneel zou zijn.\n\nBlijkbaar ligt dat in België heel gevoelig: sommigen vinden dat het verzamelen van locaties en verbanden tussen burgers in een centrale databank een stap te ver is, omdat het niet proportioneel zou zijn. De politici moeten daarbij hun verantwoordelijkheid nemen en de GDPR correct interpreteren na advies van experts bij de Gegevensbeschermingsautoriteit en in de medische wereld.\n\nApp\n\nEen volgende stap is het gebruik van een app voor contactopsporing. Die laat toe snel contacten terug te vinden, ook met mensen die je niet kent, zoals in de bus of in de trein. Europa heeft voor die apps strikte krijtlijnen getrokken: omdat het gaat over de automatische verwerking van gevoelige informatie, mogen zulke apps enkel minimale informatie verzamelen om contacten te identificeren, op een anonieme wijze. Dat betekent dat je informatie krijgt over een risico, maar je kent de persoon, plaats of locatie niet.\n\nHopelijk kan de privacyvriendelijke aanpak ook gebruikt worden in andere sectoren.\n\nHet verzamelen van locatie-informatie is expliciet niet toegelaten. Al in maart heeft een team van academische onderzoekers, het DP-3T-consortium, een privacyvriendelijke oplossing uitgewerkt. Sinds mei wordt die oplossing ondersteund door Google en Apple en sinds juni wordt ze met succes uitgerold in Denemarken, Duitsland, Ierland, Italië, Letland en Zwitserland. De uitrol in België is gepland voor september.",Op naar digitale technologie die privacy respecteert
5f2172f874360ad603e14ede,https://www.hln.be/ihln/multimedia/waarom-het-weer-tijd-is-om-een-nieuwe-laptop-te-kopen~a7b4d259/,2020-07-29T09:30:00.000Z,"economie, business en financiën, economische sector, computer- en informatietechnologie, Acer Aspire, Acer Swift, Apple MacBook Pro 2020 Review, Double Data Rate 4, Full HD, Full HD, Gordon Moore, Intel, Lenovo IdeaPad, Lenovo IdeaPad S340, Moore, Review - Ryzen",Waarom het wéér tijd is om een nieuwe laptop te kopen
5f2172f8381503bab7bcf6be,https://www.tijd.be/r/t/1/id/10241591,2020-07-29T09:59:27.000Z,"Wie sinds zaterdag een café of restaurant bezoekt, moet een telefoonnummer of e-mailadres achterlaten. Maar de Vlaamse contactspeurders gebruiken die data voorlopig nog niet.\n\nDe Nationale Veiligheidsraad legde vorige week donderdag een registratieplicht aan de horeca op: wie op café of restaurant gaat, moet per tafel een telefoonnummer of e-mailadres achterlaten. Die data moeten 14 dagen worden bewaard, zodat in het geval van een besmetting andere klanten verwittigd kunnen worden. Broeihaard Antwerpen gaat nog verder: daar is individuele registratie verplicht, en blijven data vier weken opgeslagen.\n\nMaar enkele dagen na de invoering van de registratieplicht blijkt dat de Vlaamse contactspeurders voorlopig nog niet aan de slag gaan met de data. Dat schrijft Het Laatste Nieuws en bevestigt Joris Moonens, woordvoerder van het Agentschap Zorg en Gezondheid, bevoegd voor het onderzoek naar contacten van besmette personen, aan De Tijd. 'We vragen die data niet automatisch op, dat klopt. We moeten nog verder bespreken in welke gevallen we de data van geregistreerde personen opvragen, en in welke gevallen niet.'\n\n78% bereik De contactonderzoekers bereiken 78 procent van de patiënten.\n\nHet agentschap claimt dat een juiste volgorde gevolgd moet worden. Nu belt een contactonderzoeker een besmet persoon en peilt naar de contacten die hij had, niet naar de plaatsen waar hij was. 'Peilen naar de contacten blijft nog altijd het belangrijkste.' Dat zou almaar beter lukken. In de week van 17 tot 23 juli vonden 10.342 telefoontjes plaats, een verdubbeling tegenover de week daarvoor (5.349). 78 procent van de patiënten kon effectief bereikt worden, een verbetering van 13,5 procentpunten tegenover de week voordien. 63 procent kon na de eerste dag bereikt worden. 66 procent van de bereikte patiënten geeft contacten op.\n\nIn een volgende fase zal in de gesprekken ook gevraagd worden naar de whereabouts van een patiënt. 'Dat zit nu nog niet in de gesprekken, want het vergt wel wat aanpassingen. De scripts moeten worden bijgestuurd. Die moeten afgeklopt worden op het interfederaal comité testing en tracing zodat alle regio's hetzelfde vragen. Ook moeten de callcenteroperatoren worden opgeleid.' Als de speurders ook zicht krijgen op de plaatsen waar besmette personen geweest zijn, kan er beslist worden om 'case managers' toe te wijzen.\n\nEen 'case manager' kan op termijn beslissen een lijst van aanwezigen bij een event of in een café of restaurant op te vragen.\n\nDat zou bijvoorbeeld kunnen als een besmet persoon naar een feest of evenement ging, geeft het Agentschap Zorg & Gezondheid als voorbeeld. De case manager kan dan beslissen een lijst van aanwezigen bij de eventorganisator op te vragen. Hetzelfde geldt voor de horeca. Het is nog niet volledig uitgemaakt wie die case managers zullen zijn. 'Dat kunnen mensen zijn uit het centraal contactonderzoek of eerder van de lokale initiatieven.'\n\nDat er almaar meer zulke initiatieven ontstaan, juicht het Agentschap Zorg & Gezondheid toe. 'Lokaal kan het belang van contactonderzoek gesensibiliseerd worden.'",Contactspeurders gebruiken horecadata voorlopig niet
5f2172fd74360ad603e14eff,https://www.knack.be/nieuws/belgie/academicus-jan-blommaert-over-facebook-en-superdiversiteit-we-leven-stilaan-in-een-algoritmocratie/article-longread-1623901.html,2020-07-28T14:00:07.000Z,"De linkse academicus Jan Blommaert introduceerde het begrip 'superdiversiteit' in Vlaanderen, achtervolgt de N-VA met de hashtag #extreemrechts en stelde dertig jaar geleden al voor om het AfricaMuseum onder een stolp te plaatsen. Ondanks zijn terminale kanker mag dit gesprek geen terugblik heten. 'Mijn optimisme is niets anders dan strijdvaardigheid.'\n\nMet zijn breedgerande hoed en rijzige gestalte is Jan Blommaert (58) een bekende verschijning in de Statiestraat in Oud-Berchem. Het is de gezelligste buurt van Antwerpen, beweert de uit Gent ingeweken halve Brusselaar. Hij heeft er een boekje over geschreven, dat tot zijn verbazing vertaald werd in het Tsjechisch. 'Minder dan honderd pagina's, maar ze hebben me wel tien jaar gekost', zegt hij met gevoel voor zelfspot. 'Ik liep rond, noteerde alles. Kwam ik twee weken later op dezelfde plek terug, dan bleek er van alles veranderd. Weer een nieuwe Marokkaanse bakker of een Turkse pitabar, en dat Nigeriaanse gebedshuis bleek ineens ook Braziliaanse gelovigen aan te trekken. Na een tijd zag ik mijn vergissing in. Ik ging te werk als een schilder die verwacht dat zijn model stil blijft zitten. Maar hier staat het nooit stil, alles is voortdurend in beweging'.\n\n...\n\nMet zijn breedgerande hoed en rijzige gestalte is Jan Blommaert (58) een bekende verschijning in de Statiestraat in Oud-Berchem. Het is de gezelligste buurt van Antwerpen, beweert de uit Gent ingeweken halve Brusselaar. Hij heeft er een boekje over geschreven, dat tot zijn verbazing vertaald werd in het Tsjechisch. 'Minder dan honderd pagina's, maar ze hebben me wel tien jaar gekost', zegt hij met gevoel voor zelfspot. 'Ik liep rond, noteerde alles. Kwam ik twee weken later op dezelfde plek terug, dan bleek er van alles veranderd. Weer een nieuwe Marokkaanse bakker of een Turkse pitabar, en dat Nigeriaanse gebedshuis bleek ineens ook Braziliaanse gelovigen aan te trekken. Na een tijd zag ik mijn vergissing in. Ik ging te werk als een schilder die verwacht dat zijn model stil blijft zitten. Maar hier staat het nooit stil, alles is voortdurend in beweging'. Oud-Berchem werd onder zijn pen opgevoerd als schoolvoorbeeld van superdiversiteit, een begrip dat hij als sociolinguïst in Vlaanderen heeft gemunt. Wie superdiversiteit zegt, denkt er van de weeromstuit migratie en politieke controverse bij. Blommaert weet er alles van, hij mengt zich al dertig jaar als polemist met scherpe meningen in het maatschappelijk debat. Links en kritisch luidt de hoofding van zijn persoonlijke blog, waarop onder meer te lezen valt waarom hij voor de PVDA van Peter Mertens stemt. Veel van zijn publicaties, academische en polemische, gaan over taal en andere communicatievormen die ons handelen en denken vormgeven, vaak zonder dat we er zelf erg in hebben. Geregeld steekt ook zijn eerste liefde de kop op, de afrikanistiek. Onlangs leverde hij op jmeblommaert.wordpress.com een hoogst lezenswaardige bijdrage aan het debat over de koloniale monumentenstrijd. Maar ook dit: Jan Blommaert is dodelijk ziek, een tegenslag waar hij geen geheim van maakt. 'Het is ironisch', zegt hij. 'Ik heb mijn hele leven gerookt als een stoomboot, en dan krijg ik een kanker die volgens de oncologen niets met roken te maken heeft. De plek waar mijn tumor zit, vlak onder de stembanden, is medisch niemandsland. Daar hebben specialisten dus ruzie over gemaakt: viel dit onder de longen of was het meer iets voor neus-keel-oorartsen?' Zijn gevoel voor humor is niet aangetast, net zomin als zijn academische reflex. Vanaf zijn ziekbed observeerde Blommaert de nieuwe communicatievormen die tijdens de corona-epidemie gemeengoed zijn geworden. 'Op het hoogtepunt van de epidemie was ik voor behandeling in het ziekenhuis. Uiteraard in strikt isolement. Ik sprong een gat in de lucht omdat ik mijn gsm mocht bijhouden. Voor ons patiënten was dat een echte levenslijn om belangrijke boodschappen aan het thuisfront over te brengen. ""Breng eens een schone pyjama"", maar ook: 'Ik heb vernomen dat ik terminaal ben, de sociale dienst gaat je bellen.""' 'Als sociolinguïst was het een interessante ervaring. We voeren aan de universiteit van Tilburg onderzoek naar communicatie die zich almaar meer op het snijpunt tussen off- en online afspeelt. De voorbije maanden is gebleken dat online offline niet zomaar kan vervangen: de twee zijn wezenlijk verschillend. Maar wat waren we blij met al die digitale opties!' Wat doet een sociolinguïst precies?Jan Blommaert: De sociolinguïst gaat uit van een robuust beginsel uit de sociologie, met name dat de mens pas sociaal wordt wanneer hij communiceert, en bekijkt alle gedragingen die daarmee samenhangen. Wie praat met wie, waarom, waarover en op welke manier? Geloof me, er bestaat geen betere plek om dat te onderzoeken dan Oud-Berchem: hier worden meer dan honderd talen gesproken, met als grote gemene deler het Nederlands - of toch erg benaderende varianten ervan. We leven in boeiende tijden: ons communicatiemodel wordt compleet hertekend. Wat bedoelt u?Blommaert: (tekent een schema op een blad papier) Neem de communicatie van Donald Trump. Het is niet hij die bepaalt wie zijn tweets leest, dat doet een algoritme. En het zijn ook niet zijn 83 miljoen volgers alleen die beslissen wie van hún volgers de presidentiële tweets in hun feed te zien krijgen. Algoritmen zorgen ervoor dat een boodschap laag per laag doorsijpelt, tot bij bestemmelingen die initieel niet eens geïnteresseerd waren. Wie dat systeem beheerst, heeft enorme macht. De macht van de algoritmen van bedrijven als Twitter, Facebook en Google is zo groot dat we stilaan van een algoritmocratie mogen spreken. Dat rijmt wel met democratie, maar valt het ermee te verzoenen?Blommaert: Ik kan alleen vaststellen dat geen enkele politiestaat ooit zo veel macht heeft kunnen concentreren als die internetgiganten. Daar kon de Stasi, de geheime dienst in de voormalige DDR, alleen maar van dromen. Het is toch kras dat zelfs de grootste inlichtingendiensten bij Facebook moeten sméken om gegevens van bepaalde gebruikers in te kijken? Ik ben niet tegen technologie op zich, die beschouw ik als neutraal. Het zijn de achterliggende ideeën die we kritisch moeten onderzoeken. Het is fascinerend hoe onbevangen consumenten persoonlijke gegevens prijsgeven. Gretig koppelen ze al hun klantenkaarten in één app, zonder te beseffen dat hun data daarmee nog gemakkelijker kunnen worden geoogst en geëxploiteerd. De zwakte van die algoritmen is dat de sociologische verbeelding erachter nog altijd gebaseerd is op de offline wereld. Wat bedoelt u met 'sociologische verbeelding'?Blommaert: Dat zijn onze aannames over hoe de maatschappij ineen zit. 'Blijf in uw kot', de oneliner van minister van Volksgezondheid Maggie De Block (Open VLD), illustreert perfect dat de lockdownmaatregelen gebaseerd zijn op de veronderstelling dat we allemaal 'een kot' hebben, bij voorkeur met veel ruimte en een grote tuin voor de kinderen. Dat is het ingebeelde Vlaanderen van de witte middenklasse, het Vlaanderen van Matexi-woningen en Willems Veranda's. In de eerste weken werd die verbeelding constant bevestigd door feelgoodbijdragen in het avondjournaal. Allemaal samen in ons kot tegen het virus, op de achtergrond springen de kinderen op de nieuwe, online bestelde trampoline - misschien wel hét symbool van de hele lockdown. Dat werkt vervreemdend als je zelf niet in Matexi-Vlaanderen maar in een superdiverse buurt zoals Oud-Berchem woont. Hoe definieert u superdiversiteit?Blommaert: Het is de compleet nieuwe samenleving die midden jaren negentig is ontstaan door twee aardverschuivingen die onze mobiliteit hebben getransformeerd. Ten eerste de val van het IJzeren Gordijn en de daaropvolgende Europese afspraken zoals het Verdrag van Maastricht en het Schengen-akkoord. Daarmee ontstond een gigantisch nieuw reguleringsmechanisme voor menselijke mobiliteit. Met de doorbraak van het internet - de tweede aardverschuiving - werden zo voorheen ondenkbare vormen van migratie mogelijk. Een Nigeriaans meisje van zes kan perfect in de Berchemse Statiestraat wonen en urenlang met haar nichtje uit Lagos in een taal spreken die door niemand anders in heel België of Europa wordt gesproken. Oost-Europese bouwvakkers werken hier terwijl ze verblijven in de huizen van Turkse huisbazen, die met hun huurgeld zelf naar de groene rand van onze steden verhuizen. Mateloos interessant allemaal. Niet iedereen deelt uw enthousiasme, laat staan uw optimisme. Waarom kleeft het stempel 'probleemwijk' aan superdiverse buurten?Blommaert: Omdat dezelfde verhalen over migratie eeuwig blijven terugkeren. Ons publieke debat is cyclisch: om de zoveel tijd komen dezelfde debatten terug, met dezelfde argumenten, in dezelfde bewoordingen. Daarom blijft Het Belgische migrantendebat, het boekje dat ik in 1992 met taalkundige Jef Verschueren schreef, nog altijd actueel. Dat de kwaliteit van ons onderwijs heeft te lijden onder migratie, is zo'n evergreen. Meestal komt die uitspraak uit de mond van mensen wier kinderen op scholen zitten waar nauwelijks diversiteit te bespeuren valt. Om hun gelijk te bewijzen, sleuren ze er de PISA-resultaten bij. Daar moet ik om lachen: de OESO (de opdrachtgever van dat internationale vergelijkende onderzoek, nvdr) meet al decennialang dezelfde parameters, terwijl leertechnologie pijlsnel evolueert en leerprocessen snel veranderen. Jongeren leren vandaag meer skills via videogames als Dungeons & Dragons dan op school, maar dat wordt niet gemeten. U bent het niet eens met Vlaams minister van Onderwijs Ben Weyts (N-VA) dat nieuwkomers vlot Nederlands moeten beheersen om hun plaats in de Vlaamse samenleving te vinden?Blommaert: Als de kennis van het Nederlands het verschil maakt, waarom staan dan zo veel geboren Nederlandstaligen op den dop? Ja, nieuwkomers moeten Nederlands leren, maar dat lukt het best als ze werken. De chronologie moet omgekeerd: eerst het werk, de taal volgt vanzelf. Dat weten slimme N-VA'ers zelf ook wel, en toch werpen ze taalvereisten op als barrière. Tenslotte is die partij nooit in een regering gestapt om nieuwkomers sneller in onze maatschappij te integreren. U bent vaak messcherp voor de N-VA. In tweets brandmerkt u ze met de hashtag #extreemrechts. Heet dat niet polariseren?Blommaert: Als een arts zegt dat u een bronchitis hebt, heeft hij u die bronchitis dan bezorgd? Ik beschrijf wat ik zie. Wanneer u hun programma vergelijkt met het beruchte 70 puntenplan van het Vlaams Blok, zal enige overlap u opvallen. In de jaren 1990 werd dat programma, ook internationaal, als extreemrechts beschouwd. Waarom zou dat vandaag niet meer gelden? Experts definiëren extreemrechtse partijen als antiparlementair en gewelddadig. Met de beste wil van de wereld kun je dat de N-VA toch niet verwijten? Is het niet preciezer te spreken van een rechtse partij met radicaal-rechtse tendensen en retoriek?Blommaert:(schudt het hoofd) De N-VA speelt het spel van de relatieve afstand met Vlaams Belang. Daarvoor hebben ze een grijze zone gecreëerd waarin bijvoorbeeld Schild & Vrienden gedijt, een clubje dat niet afkerig staat van geweld. Dat spel gaat al ver terug, hoor. Toen in 2004 drie vzw's van het Vlaams Blok werden veroordeeld wegens racisme, wilde geen enkele partijvoorzitter naar de VRT-studio's komen voor een debat met Filip Dewinter. Behalve Bart De Wever, die kwam zeggen de uitspraak te betreuren omdat je je politieke tegenstrever niet in de rechtbank moet bestrijden. Tja. U hebt zich op uw blog in het dekoloniseringsdebat geworpen met een oude anekdote. Dertig jaar geleden solliciteerde u, als jonge hoogleraar afrikanistiek, voor de baan van directeur van het AfricaMuseum in Tervuren met een opmerkelijk voorstel: u wilde een stolp over dat museum zetten.Blommaert:(grinnikend) Voor de duidelijkheid: ik wilde die baan niet. Dat heb ik ook meteen gezegd tegen de commissie waarvoor ik - tot mijn grote verrassing - mijn visienota mocht gaan verdedigen. Zo kreeg ik de kans om vijfenveertig minuten lang mijn ideeën uiteen te zetten. Mijn redenering was en is dat je van een gebouw waarvan de façade om de vijf meter met het embleem van Leopold II is opgesmukt, geen hedendaags Afrika-museum kunt maken. Het museum van Tervuren was wereldwijd bekend als het laatste koloniale museum: dáár moest je zijn om in het hoofd te kijken van een koloniale ambtenaar. In plaats van dat museum te renoveren, hadden ze het moeten bewaren zoals het was, als metamuseum. U bent optimistisch over het dekoloniseringdebat. Waarom?Blommaert: Omdat we een omwenteling zien. De relatie tussen wit en zwart is in de antiracisme- en dekolonisatiebeweging fundamenteel gewijzigd. Lange tijd hebben ze vanuit zulke bewegingen naar mensen zoals ik gekeken om de leiding te nemen. Nu zijn het jongeren uit de diaspora die de zaak trekken; mij wordt alleen nog gevraagd hun teksten te ondertekenen. Ik stel ook met plezier vast dat verschillende debatten worden geconnecteerd. Black Lives Matter begon lokaal maar werd in een mum van tijd een globale beweging die de brug slaat tussen racisme en kolonialisme. Dat is cruciaal, je kunt niet over kolonisatie spreken zonder het over racisme te hebben. Zelfs koning Filip linkte in zijn spijtbrief aan de Congolese president Félix Tshisekedi, ter gelegenheid van zestig jaar Congolese afhankelijkheid, dekolonisatie aan Black Lives Matter. Dat is een paradigmashift, hoor, na decennia van stilzwijgen vanuit het koningshuis. Sommigen vinden dat koning Filip niet ver genoeg is gegaan. Spijt betuigen is nog geen excuses aanbieden, klinkt het.Blommaert: Het is niet omdat je niet alles hebt gedaan, dat je niets hebt gedaan. Koning Filip is bijzonder ver gegaan. Excuses zullen deel uitmaken van de normale betrekkingen tussen voormalige koloniale mogendheden en hun oud-kolonies. Mensen die vinden dat we nu wel genoeg over het verleden hebben gepraat, mogen hun borst natmaken: dit is nog maar het begin. Wat is uw standpunt over koloniale standbeelden en monumenten?Blommaert: Je moet ze niet weghalen, dat zou witwassing zijn. Gebruik ze als leeromgevingen. Stap bijvoorbeeld van het federale parlement naar het koninklijk paleis in Brussel, door het Warandepark: een wandeling vol aanknopingspunten voor een prachtig gesprek over macht en democratische verbeelding. Om dat gesprek te voeren, heb je meer aan standbeelden van klootzakken zoals Leopold II en Godfried van Bouillon dan van pakweg Toots Thielemans. Samen met enkele onderzoekers van de universiteit van Tilburg volgt u de Amerikaanse socialistische Democrate Alexandria-Ocasio Cortez alias AOC van nabij. Waarom?Blommaert: De campagne van AOC, gemodelleerd volgens de presidentscampagne van Bernie Sanders, waaraan ze in 2016 meewerkte, stemt hoopvol. Terwijl Sanders toen de Democratische nominatie niet kon binnenhalen, slaagde zij er in 2018 wel in om een zetel te veroveren in het Huis van Afgevaardigden. Dat was compleet onverwacht - die zetel was al veertien jaar bezet door haar partijgenoot Joseph Crowley. Na haar sensationele overwinning in de primary's versloeg ze ook nog eens haar Republikeinse opponent met 78 procent van de stemmen. De campagnes van Sanders en AOC rusten op twee pijlers. Enerzijds het ouderwetse werk: van deur tot deur gaan en alle markten en schooldebatten afschuimen. Anderzijds is er electorale spitstechnologie in het spel, zoals microtargeting op sociale media, waarbij je grote groepen kiezers individueel benadert. Dat is heel duur, behalve wanneer je beschikt over een grassroots-massabeweging. Net dat hebben Sanders, AOC en co. voor elkaar gekregen: een leger vrijwilligers heeft die zeer geavanceerde marketingtechniek toegepast. En dat is een verschil met Donald Trump. Ik ken geen precieze cijfers, maar wel grootteordes: Trump heeft enkele honderden dollars meer uitgegeven voor een stem dan Sanders. (veert op) Weet u welke speler ook heel boeiend is in de Amerikaanse verkiezingsstrijd? The Lincoln Project. Wat is dat?Blommaert: Een van de gekste dingen die ik al heb gezien én de nachtmerrie van Trump. Het is een organisatie van zogenoemde Never Trumpers: conservatieven, zowel Republikeinen als ex-Republikeinen, die zich verzetten tegen Trump. Een van de aanvoerders is George T. Conway III, nota bene de man van Trumps voornaamste communicatieadviseur, Kellyanne Conway. Ze roepen op om in november voor Democraat Joe Biden te stemmen en vragen aan Republikeinen: distantieer je van die aap in het Witte Huis. Ze vrezen, terecht, dat Trump de partij zal meesleuren in zijn val. Dan bedoel ik niet alleen dat hij de verkiezingen wellicht zal verliezen, maar ook dat de kans groot is dat hij in de cel eindigt, omdat het Amerikaanse parket dan eindelijk zijn boekhouding zal mogen inkijken. Waarom denkt u dat Trump zal verliezen? Zijn ondergang is al vaak voorspeld.Blommaert: Hij kampt met een aantal problemen die hij in 2016 niet had. Het format van die verkiezingen leek wel een kopie van zijn televisieshow The Apprentice: bullebak Trump tegen de rest. In de Republikeinse primary's kon hij de ene vulgaire aanval na de andere afvuren op andere kandidaten, van ' Crazy Ted Cruz' tot ' Low Energy Jeb Bush'. Vandaag werkt dat niet meer, hij zit niet meer in het offensief. Het enige wat hij nu kan, is angst zaaien. Eind jaren 1960 werkte dat anders prima voor Richard Nixon. Waarom zou hetzelfde niet voor Trump gelden?Blommaert: Enter The Lincoln Project. Wanneer Trump de stoere uithangt, lanceren zij binnen het uur een tegenaanval. ' Don, are you ready?' tweeten ze, en dan volgt een filmpje waarin ze uitleggen dat Amerika helemaal niet bedreigd wordt en dat Donald Trump gewoon in zijn broek schijt. Ze maken hem belachelijk en dat maakt hem razend. Begrijpelijk, want The Lincoln Project heeft impact. Formeel is het geen partij, maar toch kun je het zien als de emanatie van de echte Republikeinse Partij. Dat illustreert dat de politiek van de grote massaorganisaties dood en begraven is. Partijen en vakbonden zullen blijven bestaan maar domineren niet langer het publieke domein, dat in duizenden fracties is uiteengevallen. De uitdaging vandaag is het bedenken van doordachte allianties. Dat heeft extreemrechts sneller doorgehad dan progressief links. Zo was de brexitcampagne een alliantie van verschillende bubbels. Extreemrechts weet dat de klassieke sociaal-economische dialectiek niet weg is, maar dat ze wordt omgeven door allerlei andere krachtvelden, zoals ras, sociale klasse en gender. Extreemrechts, denk bij ons aan Schild & Vrienden, wint wel de meeste van de digitale veldslagen. Wat maakt u als progressief dan toch optimistisch?Blommaert: Mijn optimisme is niets anders dan strijdvaardigheid. Nu de kaarten zo slecht liggen, kunnen we ons niet veroorloven om niets te doen. En het ís mogelijk om te winnen. Kijk naar AOC en The Lincoln Project, maar ook naar die K-popfans. (geamuseerd) Piepjonge liefhebbers van Korean pop, een mix van hiphop en pop, die Donald Trumps eerste verkiezingsrally in volle coronacrisis hebben verpest. Ze vormen geen activistische organisatie, maar kunnen zich wel zo gedragen: enkelen onder hen snappen hoe algoritmen werken om vluchtige maar slagkrachtige allianties te smeden. Al bij al was het poepsimpel: ze riepen via de socialenetwerksite TikTok, razend populair onder tieners, op om massaal tickets te boeken voor die rally en dan niet op te dagen. De machtigste man van de wereld stond in zijn hemd dankzij een paar tieners. Hoe kijkt een socialistische sociolinguïst naar de nieuwe SP.A-voorzitter Conner Rousseau, die zich in de aandacht knokte met opvallend taalgebruik en blitse sneakers?Blommaert: Zonder veel belangstelling. Dat niveau van politiek interesseert me niet. In plaats van het over beleid te hebben, gaat het tegenwoordig over de vraag of minister van Welzijn Wouter Beke (CD&V) zich gekwetst voelt door de harde kritiek die hij heeft gekregen op zijn aanpak van de coronacrisis. (gedecideerd) Dat interesseert mij geen kloten. Als Annelies Beck in Terzake dure zendtijd op de openbare omroep spendeert aan Bekes gevoelens, voel ik mij beledigd en geïnfantiliseerd. Vroeger was niet alles beter, toch heb ik heimwee naar de zondagmiddagen waarop ministers anderhalf uur lang werden gegrild door drie lustig paffende journalisten, Gui Polspoel, Walter Zinzen en Kris Borms. Die politici zaten peentjes te zweten, maar ze werden tenminste niet constant onderbroken, zoals later de vaste gewoonte werd op de openbare omroep. Die onderbrekingscultuur heeft Siegfried Bracke ingevoerd door de regel te introduceren dat een praatgast nooit langer dan 32 seconden aan het woord mocht blijven. Later is dat zelfs tot 16 seconden ingekort. Ik werd laatst gebeld door De afspraak - nu ik ziek ben, word ik weer overal gevraagd. Ik zei dat ik wilde komen op één voorwaarde: word ik één keer onderbroken, dan geef ik een waarschuwing. Een tweede keer: ik verwijder mijn oortjes en verlaat de studio. (grijnst) Ik hoefde niet meer te gaan.",Academicus Jan Blommaert over Facebook en superdiversiteit: 'We leven stilaan in een algoritmocratie'
5f21ab3e23fa490de030d79f,https://www.tijd.be/r/t/1/id/10241635,2020-07-29T13:48:36.000Z,"De economie lijkt in eerste instantie behoorlijk te herstellen van de coronaklap. Neemt dat herstel de komende maanden extra vaart? Of komt er een terugval?\n\nHet dieptepunt ligt achter ons. Françoise Chombar CEO van Melexis\n\nDe Belgische chemiegroep Solvay keek in het afgelopen kwartaal aan tegen een winstduik van 30 procent. Een ferme klap. Maar minder erg dan was gevreesd. Bovendien verwacht topvrouw Ilham Kadri tegen het eind van dit jaar beterschap. ‘Het dieptepunt ligt achter ons’, zegt ook Françoise Chombar, CEO van Melexis, de specialist in chips voor de autosector.\n\nIs het ergste van de coronacrisis voorbij? Is de economie uit het dal aan het klimmen? Tegenover het prille optimisme van Solvay staat het pessimisme van de Duitse chemiereus BASF. Het luxeconcern Kering (Gucci, Yves Saint Laurent) zette in het eerste helft van dit jaar beter dan verwachte resultaten neer. Daar staat tegenover dat concurrent LVMH zwaar lijdt onder de coronacrisis.\n\nUit de autosector komen enkele positieve geluiden: de Peugeot-groep maakte in de eerste helft van het jaar een behoorlijke winst, Volvo Cars verwacht dat zijn verkoop en winst in de tweede jaarhelft weer op het pre-coronaniveau komen.\n\nDoemscenario's\n\nDe economische doemscenario's die werden geschreven toen in maart heel wat landen in lockdown gingen, lijken te zwartgallig te zijn geweest. De economie heeft de klap beter verteerd dan was gevreesd.\n\nOverdreven pessimisme aan het begin van een crisis is niet ongewoon - in België toonden de bedrijven zich in de enquêtes van de Nationale Bank en de Economic Risk Management Groep gaandeweg iets minder somber.\n\nVertrouwen is een sleutel voor het economisch herstel. Maar het is slechts een sentiment dat snel kan omslaan.\n\nLangs de andere kant hebben de economie en de bedrijven zeker baat bij de massale liquiditeitsinjecties van de centrale banken en de tientallen miljarden euro's of dollars gulle steun die de overheid in tal van landen geeft aan bedrijven en gezinnen.\n\nHet ondernemersvertrouwen in België is in juli significant verbeterd nadat het ook in juni al fors was opgeveerd, bleek vorige week - dat was voor de coronamaatregelen door de Nationale Veiligheidsraad en in Antwerpen werden verstrengd.\n\nOok de maandelijkse peiling van het onderzoeksbureau IHS Markit gaf zopas aan dat de economische activiteit in de privésector in Europa aantrekt. In Duitsland, de economische locomotief van Europa, stijgt het ondernemersvertrouwen eveneens sterk, signaleert de IFO-indicator. Vooral in de dienstensector, maar ook in de industrie.\n\nVertrouwen is een belangrijke sleutel voor het economisch herstel. Maar het is slechts een sentiment. En dat sentiment kan snel omslaan. Harde data over de gang van zaken in de economie worden gewoonlijk pas met een vertraging van enkele weken of zelfs maanden gepubliceerd. Dat maakt het moeilijk accuraat de actuele temperatuur van de economie te meten.\n\nGemengd beeld\n\nDe Britse zakenkrant Financial Times ontwikkelde daarom een scorebord met snel beschikbare indicatoren die aangeven hoe de economie in verschillende landen herstelt van de coronaklap.\n\nHet aantal openstaande vacatures in bedrijven is in de meeste landen sterk gezakt sinds februari en zit nog niet opnieuw in de lift.\n\nHet geeft een gemengd beeld. Het aantal openstaande vacatures in bedrijven is in de meeste landen sterk gezakt sinds februari en zit nog niet opnieuw in de lift. Bezoeken aan cafés, restaurants en andere ontspanningsgelegenheden staan wel bijna weer op het niveau van maart. Toch in Frankrijk, Italië en Duitsland. In Zweden zitten ze zelfs erboven.\n\nWinkels krijgen nog altijd minder klanten over de vloer. 15 procent minder in Italië, 40 procent minder in het Verenigd Koninkrijk, 70 procent minder in de VS.\n\nHet toerisme, gemeten aan de hand van het aantal reservaties, herstelt in de Zuid-Europese landen behoorlijk. Vooral Frankrijk doet het goed.\n\nEn er is het niveau van de luchtvervuiling. Dat ligt in bijna alle grote Europese steden, ook Brussel, lager dan gewoonlijk. In Berlijn echter maar net, in Oslo en in de Sloveens hoofdstad Ljubljana ligt de pollutie zelfs hoger.\n\nChina\n\nIn China sloeg de corona-epidemie het eerst toe. Het land is de tweede grootste economie ter wereld, op vele manieren verbonden met de rest van de wereld. Hoe snel de economische activiteit in China herneemt, is daarom van groot belang voor de globale economie.\n\n-35% Economische activiteit in China De economische activiteit in China ligt nu zowat 20 procent lager dan begin dit jaar, en 35 procent lager dan in juli vorig jaar.\n\nEn hoe gaat het daar? Een indicator die Financial Times ontwikkelde op basis van data over het steenkoolverbruik in de elektriciteitscentrales, de vastgoedverkoop, de containertrafiek, de verkeerscongestie en de luchtvervuiling duidt aan dat de economische activiteit na een dieptepunt begin maart geleidelijk aan hernam. Maar de wederopstanding is de jongste maand stilgevallen. De economische activiteit in China ligt nu zowat 20 procent lager dan begin dit jaar, en 35 procent lager dan in juli vorig jaar.\n\nHoe de economie in China, in Europa, in de VS en in de rest van de wereld de komende maanden zal evolueren, is moeilijk te voorspellen. Zet het herstel door? Of komt er een terugval? Het kan meevallen, maar het kan ook tegenvallen.",Economie krabbelt recht na corona-uppercut
5f21ab3e522a0dc2b0e9ba77,https://www.tijd.be/r/t/1/id/10241680,2020-07-29T16:12:40.000Z,"De datastart-up Esoptra uit Herentals heeft weinig vertrouwen in de nationale app voor contacttracing. CEO Alexander Carpentier lanceerde dan maar zelf een toepassing voor op de werkvloer.\n\nDe manier waarop de Belgische overheid contacttracing aanpakt om coronabesmettingen op te sporen noemt Alexander Carpentier een ‘treinramp die je van ver zag aankomen’. ‘Van bij het begin stond vast dat de contacten van besmette patiënten via een app en met bluetoothverbindingen getraceerd zouden worden, terwijl er veel betere manieren zijn’, zegt de CEO van de datastart-up Esoptra uit Herentals. ‘Een app is zeer privacygevoelig en de uitvinders van bluetooth zeggen zelf dat die technologie niet geschikt is om iemands fysieke contacten in kaart te brengen. Als iemand met zijn gsm in de kamer naast jou zit, wordt die geregistreerd als een nauw contact, ook al zit er een muur tussen.’\n\nDe uitvinders van bluetooth zeggen zelf dat die technologie niet geschikt is om iemands fysieke contacten in kaart te brengen. Alexander Carpentier CEO Esoptra\n\nMet die bedenking ontwikkelde Esoptra dan maar zelf een toepassing waarmee bedrijven anonieme contactopsporing op de werkvloer kunnen organiseren. Esoptra ontwikkelde de toepassing Savitas, die gebruikmaakt van QR-codes. Als iemand aan de koffieautomaat komt, in de lift stapt of een vergaderruimte binnengaat, kan hij met zijn telefoon een QR-sticker scannen. Op de smartphone wordt dan een digitaal logboek opgeslagen van waar die persoon incheckte. Die data worden niet uitgewisseld. Pas als iemand besmet is met corona, kan hij ervoor kiezen zijn loggegevens anoniem door te seinen. Iemand die tegelijk met die persoon op dezelfde plek incheckte, ontvangt dan een waarschuwing.\n\nHet is geen evidente tijd en we werken harder dan ooit, maar het is ook het moment waarop we ons kunnen tonen aan nieuwe klanten. Alexander Carpentier CEO Esoptra\n\nMensen krijgen niet automatisch te horen of ze met een besmet iemand in contact zijn gekomen. ‘Pas als iemand zijn status opvraagt of een QR-code scant, krijgt hij te zien of er een risicocontact was’, zegt Carpentier. ‘Zo houden mensen de sleutel zelf in handen. Er is geen app of werkgever die informatie over hen bijhoudt. De bedoeling is wel dat er een cultuuromslag komt. Inchecken aan het begin van een vergadering moet even normaal worden als vroeger een hand geven.’\n\nHorecaregistratie\n\nEsoptra lanceerde de anonieme contacttracing samen met het keurings- en inspectiebedrijf Vinçotte. Het heeft al zo’n twintig bedrijven als klant en meer dan 11.000 QR-stickers in omloop. Toen vorige week registratie bij een horecabezoek verplicht werd, lanceerde Esoptra ook daarvoor een toepassing. Onder meer de lunchketen Le Pain Quotidien gebruikt die. Wie er iets komt eten of drinken, kan een QR-code scannen en krijgt automatisch het invulformulier om de gevraagde gegevens achter te laten.","‘Wie zich niet wapent, moet straks weer dicht’"
5f21ab3e522a0dc2b0e9ba79,https://www.tijd.be/r/t/1/id/10241650,2020-07-29T14:34:40.000Z,"In New York staan matige winsten op de borden nadat onder meer Advanced Micro Devices en General Motors beter – of minder slecht - presteerden dan verwacht. Beleggers hopen ook op een mild gestemde Fed.\n\nOm 20 uur staat het rentebesluit van de Federal Reserve op de agenda. Algemeen wordt verwacht dat de Amerikaanse centrale bank zich erg soepel zal opstellen nu het coronavirus weer lelijk huis houdt in zuidelijke en westelijke staten, en het economisch herstel doet sputteren.\n\nBeleggers houden ook de gesprekken tussen Congres en Witte Huis in de gaten. Een nieuw stimuluspakket ter waarde van 1.000 miljard dollar krijgt scherpe kritiek van de Democraten.\n\nOmstreeks 16.20 uur noteert de Dow Jones 0,3 procent in de plus. De S&P500 gaat 0,7 procent hoger en de Nasdaq Composite 1 procent.\n\nDe zwakkere prestatie van de Dow Jones is vooral de schuld van Boeing . De vliegtuigbouwer maakte zoals te verwachten was zwakke kwartaalresultaten bekend. Door de coronacrisis is de vraag naar vliegtuigen flink gedaald. De problemen met de 737 MAX, een toestel dat wereldwijd aan de grond staat, zijn ook nog steeds niet opgelost. De omzet daalde in het tweede kwartaal met een kwart tot 11,8 miljard dollar. Boeing leed een nettoverlies van bijna 2,4 miljard dollar. Het aandeel zakt 3,3 procent.\n\nChips voor servers\n\nEen sterke stijger is Advanced Micro Devices . De chipfabrikant schiet 10,2 procent hoger na beter dan verwachte kwartaalresultaten en vooruitzichten.\n\nIn het tweede kwartaal boekte AMD een nettowinst van 157 miljoen dollar, ruim vier keer zoveel als een jaar eerder, op een 26 procent hogere omzet van 1,93 miljard dollar. Zonder uitzonderlijke elementen kwam de nettowinst uit op 18 dollarcent. Analisten rekenden op een winst van 16 cent op een omzet van 1,86 miljard dollar. AMD wint marktaandeel in de lucratieve markt van chips voor servers.\n\nVoor het derde kwartaal rekent het bedrijf uit Santa Clara, Californië nu op een omzet van ongeveer 2,55 miljard dollar. De consensusprognose bedroeg tot dusver 2,3 miljard dollar. AMD verhoogde ook zijn jaarprognose. Voor 2020 stelt het nu een omzetgroei van circa 32 procent in het vooruitzicht dankzij een sterke positie in pc’s, gaming en datacenterproducten. Wall Street-analisten rekenden tot dusver maar op 25 procent groei.\n\nPopulaire pickups\n\nAutobouwer General Motors (GM) heeft een erg moeilijk tweede kwartaal achter de rug, maar presteerde toch beter dan verwacht. De omzet daalde met 53 procent tot 16,8 miljard dollar. GM moest fabrieken tijdelijk sluiten door het coronavirus. Door de lockdowns waren showrooms dicht en konden consumenten ook amper buiten.\n\nOnderaan de tabel staat een verlies van 780 miljoen dollar, het eerste sinds de constructeur na een faillissement weer tot leven kwam. Per aandeel komt het verlies neer op 50 dollarcent. Analisten hadden een veel forser verlies van 1,66 dollar verwacht. Het kleiner dan verwachte verlies is wellicht te danken aan het herstel van de verkoop in mei en juni, en aan hogere prijzen voor de populaire pickup-modellen. GM gaat 1,35 procent hoger.\n\nKassaticket\n\nDe vergelijkbare wereldwijde verkoop van Starbucks stortte met 40 procent in, wat grotendeels in lijn is met de verwachtingen. De omzet van de koffiebarketen belandde op 4,2 miljard dollar. Dat is 38 procent minder dan een jaar eerder, maar wel meer dan analisten hadden verwacht.\n\nOm in te spelen op de door corona veranderde gewoonten heeft Starbucks meer ‘pickup stores’ geopend. Dat zijn kleinere koffieshops zonder zitgelegenheid. De keten zet ook volop in op levering thuis of op kantoor, maar heeft op dit vlak nog wat achterstand op sommige concurrenten.",Wall Street trekt zich op meevallende resultaten
5f21e377d89160623047d082,https://www.tijd.be/r/t/1/id/10241788,2020-07-29T19:51:55.000Z,"De bazen van 's werelds grootste technologiebedrijven krijgen kritiek over hun dominantie. Op een ongeziene virtuele hoorzitting verdedigden ze hun almacht.\n\nGeen verdwaalde kinderen of impressionante boekenkasten in beeld, noch extravagante achtergrond met palmbomen te zien tijdens een historische hoorzitting in het Amerikaanse Huis van Afgevaardigden woensdagavond. Voor techbonzen Jeff Bezos, Tim Cook, Mark Zuckerberg en Sundar Pichai was de digitale bijeenkomst absolute ernst. De vier CEO's van 's werelds machtigste techbedrijven - Amazon, Apple, Facebook en Google-moederbedrijf Alphabet - werden er op het matje geroepen door een comité van 15 parlementsleden.\n\nDe hoorzitting kadert in een onderzoek over concurrentie en dominantie, dat al een jaar loopt. Het comité vindt dat dat de 'Big Four' te groot geworden zijn, en dat te veel van de macht in de techwereld bij hen zit. Niet alleen op de beurs zijn de vier techtoppers almachtig - Amazon, Apple, Facebook en Alphabet zijn vier van de zes waardevolste bedrijven, samen goed voor bijna 4.900 miljard dollar beurswaarde. Ook in het dagelijkse leven zijn hun technologieën, toestellen en diensten niet meer weg te denken.\n\nEedaflegging\n\nNa de virtuele eedaflegging, een beeld voor de geschiedenisboeken, de vier CEO's vijf minuten om zichzelf voor te stellen en te verdedigen. Terwijl Bezos en Pichai eerder de sentimentele kaart trokken - Bezos had het over zijn adoptievader, een Cubaanse vluchteling, en Pichai over zijn computerloze jeugd in India - kwamen Cook en Zuckerberg meteen ter zake.\n\nCook adresseerde de kritiek op de App Store, die door Apple wordt beheerd. Het bedrijf zou rivaliserende apps die gelijkaardige diensten aanbieden benadelen of zelfs de toegang tot de App Store ontzeggen. Onder meer de muziekstreamingdienst Spotify klaagt dat Apple, dat met Apple Music concurreert op die markt, te veel commissie neemt. 'Van de meer dan 1 miljoen apps in onze App Store zijn er maar 60 van Apple', beweerde Cook rustig met een kop thee in de hand. Hij benadrukte ook dat Apple in geen enkel marktsegment waar het actief is de leider is. 'We willen de beste zijn, niet de grootste.'\n\nWe willen de beste zijn, niet de grootste. Tim Cook CEO Apple\n\nOvernames\n\nMet zijn 36 jaar is Zuckerberg veruit de jongste van het viertal. Toch is hij degene met de meeste ervaring in hoorzittingen. In 2018 moest hij zich al verantwoorden over het privacyschandaal rond Cambridge Analytica. Nu wordt Zuckerberg vooral bestookt met vragen over marktdominantie en de drang naar overnames.\n\nHet socialemediabedrijf kocht in 2012 de fotografieapp Instagram, en in 2014 de berichtenapp Whatsapp. Zo heeft Facebook drie van de populairste apps in handen, samen goed voor ruim 5 miljard downloads. Voor het comité is dat te veel en is een opsplitsing aan de orde. Zoals verwacht hintte de Facebook-baas op de groeiende dominantie van China, om zijn eigen grootte te rechtvaardigen. 'Meer dan de helft van de tien waardevolste bedrijven ter wereld is Chinees.'\n\nBuitenbeentje\n\nVoor Jeff Bezos, de rijkste man op aarde, was het de eerste keer op het juridische toneel. Amazon begon in de jaren 90 als online boekenwinkel, maar breidde gaandeweg zijn macht uit naar andere sectoren. Door zelf ook retailer te worden, concurreert het met de kleinere bedrijven die producten verkopen op het platform.\n\nBezos, die het eerste anderhalf uur geen vragen kreeg, probeerde de kritiek op die dominantie te weerleggen door perspectief te bieden. 'Amazon maakt amper 1 procent uit van de wereldwijde retail, of 4 procent van de Amerikaanse retail.' Ook de beschuldiging dat hij kleine spelers uit de markt duwt, probeerde Bezos te counteren met cijfers. 'We bieden 1,7 miljoen kleine ondernemingen de kans hun producten via ons platform te verkopen.'\n\nEen ander punt is dat Amazon ongehinderd de data van die derde partijen kan plunderen, om daar dan zelf voordeel uit te halen. 'Dat is tegen onze politiek', repliceerde Bezos, maar hij kon de beschuldiging niet formeel tegenspreken.\n\n85 procent Marktaandeel Google domineert de markt van zoekmachines.\n\nDe meeste vragen gingen naar de bedachtzame Pichai. Als buitenbeentje in de macho-techwereld kwam hij zichtbaar het moeilijkst uit zijn woorden. Google wordt ervan beschuldigd zijn algoritmes te manipuleren, om internetgebruikers zo veel mogelijk op het eigen netwerk te houden. Met een marktaandeel van 85 procent is Google de grootste zoekmachine. Die status wil het bedrijf koste wat het kost behouden. Door gebruikers weg te houden van andere sites zou het bedrijf kleinere ondernemingen kansen ontnemen. 'We ondersteunen meer dan een miljoen jonge bedrijven', stribbelde Pichai tegen. Maar even gewiekst als Zuckerberg, die een congreslid er fijntjes op wees dat hij Facebook met Twitter verwarde, was hij niet.",Techbonzen op de rooster in digitale hoorzitting
5f228c38790298cabda25c46,https://www.hln.be/nieuws/binnenland/plan-international-belgie-slachtoffer-van-hacking~ad47a74d/,2020-07-30T07:51:56.778Z,"misdaad, recht en justitie, economie, business en financiën, misdaad, computercriminaliteit, economische sector, computer- en informatietechnologie, Belgische Gegevensbeschermingsautoriteit, België, Blackbaud, Data News, Frederick Rooseleir, Plan International, Plan International België",Plan International België slachtoffer van hacking
5f228c3a9c4f52fb7ba858dc,https://www.tijd.be/r/t/1/id/10241815,2020-07-30T05:30:36.000Z,"Geen zicht op wie waar besmet geraakt, een te lakse contactopsporing en een vooralsnog nutteloze ­registratieplicht in de horeca. Beschuldigende vingers wijzen naar het Vlaams Agentschap Zorg en Gezondheid . ‘We krijgen het verwijt te laat te komen, maar er is net veel werk verzet.’\n\nB ij de Antwerpse uitbraak van het ­coronavirus klaagden burgemeester Bart De Wever (N-VA) en de provinciegouverneur Cathy Berx over een gebrek aan gedetailleerde data over waar de besmettingen zich hadden voorgedaan. Nadat eerst lacherig werd gedaan over Netflixende contactspeurders, blijkt het contactonderzoek niet te volstaan om een uitbraak in te dijken.\n\nBij dat contactonderzoek worden de gegevens die klanten achterlaten in de horeca vooralsnog niet gebruikt. Telkens wordt met een beschuldigende vinger naar het Vlaams Agentschap Zorg en Gezondheid gekeken, de leidende Vlaamse administratie in de strijd tegen het coronavirus.\n\nDe data over het aantal besmettingen worden verzameld door het federale ­wetenschappelijke instituut Sciensano, dat ze doorspeelt aan de regionale zorgagentschappen. In Vlaanderen is dat het Agentschap Zorg en Gezondheid, waarvoor ­minister van Welzijn Wouter Beke (CD&V) bevoegd is. De informatie levert een belangrijk wapen op. Als geweten is waar het virus woekert, kunnen gerichte maatregelen worden genomen.\n\nGeen data op wijkniveau\n\nData per gemeente zijn publiekelijk beschikbaar, op wijkniveau zijn ze dat niet. Toen het aantal coronabesmettingen in Antwerpen op 13 juli begon te stijgen, deden De Wever en Berx daarover hun beklag in de media. Zorg en Gezondheid werkt aan een dashboard waarop burgemeesters de cijfers terugvinden, maar dat zal pas op 1 augustus beschikbaar zijn. Woordvoerder Joris Moonens wijst erop dat al snel gegevens op wijk­niveau met de Antwerpse stadsdiensten werden gedeeld. ‘We hebben de informatie bezorgd waarover we beschikten’, zegt hij.\n\nWe zijn ons bewust van de kritiek dat alles te traag gaat Joris Moonens Vlaams Agentschap Zorg en Gezondheid\n\nZorg en Gezondheid gaat ook zelf met de cijfers van Sciensano aan de slag. Het Agentschap gebruikt ze om aan contactonderzoek te doen. Wie met het corona­virus besmet is, wordt gecontacteerd en gevraagd zijn contacten door te spelen. Die mensen worden op hun beurt opgebeld en gevraagd zich te isoleren en te laten testen.\n\nAlthans, dat is de theorie. In de praktijk blijkt dat de contactopsporing met heel wat kinderziektes kampt. Er waren klachten over een te trage informatiedoorstroming, waardoor mensen pas enkele dagen na een positieve test van een contactpersoon werden gebeld. Er werd geklaagd over contacttracers die zich aan steriele vragenlijsten moeten houden en over een verbod om te vragen naar ‘privacygevoelige’ thema’s, waaronder op een bepaald moment zelfs het beroep van de ondervraagde. Goede contactopsporing wordt zo onmogelijk.\n\nDaarenboven werd het aantal contactonderzoekers afgebouwd van 500 naar 150 nadat in juni, toen het aantal besmettingen laag lag, te veel personeel met de vingers had zitten te draaien. Intussen zijn dat er weer 300, al moeten dat er meer worden nu het aantal besmettingen fors toeneemt. ‘We zien het aantal telefoontjes stijgen’, zegt Moonens. In de week van 17 tot 23 juli ging het over 10.342 gesprekken, een verdubbeling tegenover de week voordien.\n\nMensen contacteren is één ding, iets doen met de vergaarde informatie is iets anders. Het is de bedoeling dat casemanagers clusters in kaart brengen. Als geweten is op welke plaats iemand besmet is geraakt - die vraag wordt vooralsnog evenwel niet gesteld - kunnen ook andere mensen die op die plaats waren worden opgespoord. Er komen ook mobiele teams die naar plekken kunnen gaan waar veel mensen besmet zijn geraakt om extra informatie in te winnen. In een ideale wereld wordt ook gecontroleerd of mensen zich aan hun quarantaine houden.\n\nNauwelijks tot geen controle op quarantaine\n\nZowel voor die casemanagers als voor de mobiele teams staan de vacatures nog open. Omdat dat gedeelte van de contact­opsporing nog niet actief is, missen we evenwel kostbare informatie. Bij gebrek aan casemanagers wordt ook nog niets gedaan met de klantenregistratie in de horeca die vorige week werd ingevoerd. Idem voor de quarantaine: daar is nauwelijks tot geen controle op.\n\nDe tekortkomingen in de corona-aanpak leiden bij veel burgemeesters tot ergernis. De regio rond Kortrijk wou daarom zelf beginnen met het opsporen van besmette personen, maar Zorg en Gezondheid ziet dat niet zitten. Het leidt er tot ergernis over het ‘amateurisme’ van het Agentschap. ‘Alle clichés over een niet-werkende administratie komen er samen’, klink het.\n\nHet Agentschap Zorg en Gezondheid krijgt wel vaker het verwijt een starre overheidsinstantie zijn. Woorden als keizer-kostermentaliteit vallen vanwege de verregaande regeldrift. De sector wijst op het contrast met de federale overheidsdienst Volksgezondheid. Ook die kende problemen, want in het heetst van de crisis werd topman Tom Auwers tijdelijk opzijgeschoven. Maar de federale administratie kan vrijer werken en zo sneller schakelen, ­terwijl ze in Vlaanderen voor alles moet terugkoppelen naar het ministeriële kabinet. En laat Beke nu net de minister zijn die onder vuur kwam te liggen omdat hij te traag reageerde op de coronacrisis.\n\nJe kan er dan wel een berg geld tegenaan gooien, maar als iets door een gebrek aan middelen jarenlang niet goed kon functioneren, kan je niet verwachten dat het in één twee drie vlot wordt getrokken Joris Moones Vlaams Agentschap Zorg en Gezondheid\n\n‘We zijn ons bewust van de kritiek dat alles te traag gaat’, zegt Moonens. ‘Maar sinds februari zitten we in crisismodus en is het ene na het andere op ons afgekomen. We kunnen niet anders dan prioriteiten naar voren schuiven, die afwerken en dan aan het volgende beginnen. Er is zo ontzettend veel werk verzet.’ Hij wijst erop dat we er zowel qua beschermingsmateriaal als qua testcapaciteit beter voorstaan dan tijdens de eerste golf en dat ook qua contacttracing belangrijke stappen zijn gezet.\n\nIn de administratie wordt er bovendien op gewezen dat jarenlang nauwelijks werd geïnvesteerd in epidemiepreventie. ‘Dan moet je niet verbaasd zijn dat de administratie niet klaar is. Je kan er dan wel een berg geld tegenaan gooien, maar als iets door een gebrek aan middelen jarenlang niet goed kon functioneren, kan je niet verwachten dat het in één twee drie vlot wordt getrokken. Zelfs niet als iedereen zich kapotwerkt.’\n\nHet leidt ertoe dat de administratie op zijn tandvlees zit. De hoop was dat het virus ons tot september respijt zou geven. Daardoor zou de tijd ontstaan om wat uit te blazen en alle structuren op orde te krijgen. ‘Dat is helaas niet gelukt’, zegt Moonens. ‘Je kan dat aan de contacttracing wijten, maar het is ook een gevolg van ons gedrag. We zijn met zijn allen te veel contact beginnen te hebben, waardoor het virus zich gemakkelijk kon verspreiden.’",Vlaanderen blijft worstelen met aanpak coronacrisis
5f22c47937e16bbf4c6acad6,http://feeds.nieuwsblad.be/~r/nieuws/snelnieuws/~3/Whl9mM6gKTw/dmf20200730_93391025,2020-07-30T09:21:36.000Z,"Het mysterie van de gigantische stenencirkel in Stonehenge is ontrafeld: Britse archeologen zouden nu eindelijk weten waar de grote rechtopstaande stenen in het midden van de cirkel vandaan komen. Dat meldt BBC.\n\nWetenschappers proberen al jaren de betekenis van Stonehenge, de beroemde werelderfgoedsite en een van de grootste toeristische trekpleisters van het Verenigd Koninkrijk, te ontrafelen. Nu zouden ze weer een stapje verder staan, dankzij de ontdekking van de oorsprong van de gigantische rechtopstaande stenen in het midden van het monument. De zogenaamde ‘sarsenstenen’ zouden afkomstig zijn uit een gebied zo’n 25 kilometer verderop. Dat ontdekte een team van Britse archeologen na onderzoek van een cilindervormig stuk steen dat een tijdlang vermist was.\n\nHet stukje werd in 1958 bij archeologisch onderzoek uitgeboord, maar dook pas in 2018 weer op. De man die destijds bij de werken betrokken was, Robert Phillips, had het zestig jaar lang bijgehouden. Voor zijn negentigste verjaardag besloot de bejaarde Phillips, intussen verhuisd naar de VS, het terug te geven. Archeologen gingen er meteen mee aan de slag. Ze analyseerden de chemische samenstelling van de kern en vergeleken die met andere steensoorten in databanken.\n\nLEES OOK. Geen begraafplaats, geen heiligdom, wél een massafuif: Stonehenge, het Tomorrowland van de prehistorie (+)\n\nSpannend\n\nUiteindelijk kon worden vastgesteld waar de oude sarsenstenen vandaan komen. “We wisten wel dat ze uit de regio moesten komen. Maar omdat de steensoort hier niet meer voorkomt, moesten we op een andere manier uitzoeken vanwaar ze dan wel precies komen”, zegt Susan Greaney van de English Heritage. “Dankzij geochemische studie weten we nu dat ze terug te brengen zijn naar een gebied 25 kilometer ten noorden van de vindplaats, bij Marlborough. Het is sensationeel.”\n\nProfessor David Nash van de universiteit van Brighton is opgetogen. “Het was echt spannend om wetenschap van de 21ste eeuw te gebruiken voor iets dat zo oud is. Om het neolithische verleden beter te begrijpen en een vraag te beantwoorden waar al eeuwen over gedebatteerd wordt.”\n\nDe kleinere, blauwachtige stenen konden al eerder gelinkt worden aan een plaats: de Preseli-heuvels in Wales. Nu is er dus ook meer duidelijkheid over de grotere sarsenstenen, die ongeveer 20 ton wegen. De ontdekking toont volgens de wetenschappers aan hoe “zorgvuldig en weloverwogen de bouw van Stonehenge was”. “Ze wilden de grootste stenen die ze konden vinden gebruiken en het was logisch om ze van zo dichtbij mogelijk te halen”, besluit Greaney. “Nu weten we eindelijk vanwaar.”",Mysterie van Stonehenge ontrafeld? “Afkomst van grootste stenen ontdekt”
5f22c47a7ce9b6173d4419eb,https://www.nieuwsblad.be/cnt/dmf20200730_93391025,2020-07-30T09:21:36.000Z,"Het mysterie van de gigantische stenencirkel in Stonehenge is ontrafeld: Britse archeologen zouden nu eindelijk weten waar de grote rechtopstaande stenen in het midden van de cirkel vandaan komen. Dat meldt BBC.\n\nWetenschappers proberen al jaren de betekenis van Stonehenge, de beroemde werelderfgoedsite en een van de grootste toeristische trekpleisters van het Verenigd Koninkrijk, te ontrafelen. Nu zouden ze weer een stapje verder staan, dankzij de ontdekking van de oorsprong van de gigantische rechtopstaande stenen in het midden van het monument. De zogenaamde ‘sarsenstenen’ zouden afkomstig zijn uit een gebied zo’n 25 kilometer verderop. Dat ontdekte een team van Britse archeologen na onderzoek van een cilindervormig stuk steen dat een tijdlang vermist was.\n\nHet stukje werd in 1958 bij archeologisch onderzoek uitgeboord, maar dook pas in 2018 weer op. De man die destijds bij de werken betrokken was, Robert Phillips, had het zestig jaar lang bijgehouden. Voor zijn negentigste verjaardag besloot de bejaarde Phillips, intussen verhuisd naar de VS, het terug te geven. Archeologen gingen er meteen mee aan de slag. Ze analyseerden de chemische samenstelling van de kern en vergeleken die met andere steensoorten in databanken.\n\nLEES OOK. Geen begraafplaats, geen heiligdom, wél een massafuif: Stonehenge, het Tomorrowland van de prehistorie (+)\n\nSpannend\n\nUiteindelijk kon worden vastgesteld waar de oude sarsenstenen vandaan komen. “We wisten wel dat ze uit de regio moesten komen. Maar omdat de steensoort hier niet meer voorkomt, moesten we op een andere manier uitzoeken vanwaar ze dan wel precies komen”, zegt Susan Greaney van de English Heritage. “Dankzij geochemische studie weten we nu dat ze terug te brengen zijn naar een gebied 25 kilometer ten noorden van de vindplaats, bij Marlborough. Het is sensationeel.”\n\nProfessor David Nash van de universiteit van Brighton is opgetogen. “Het was echt spannend om wetenschap van de 21ste eeuw te gebruiken voor iets dat zo oud is. Om het neolithische verleden beter te begrijpen en een vraag te beantwoorden waar al eeuwen over gedebatteerd wordt.”\n\nDe kleinere, blauwachtige stenen konden al eerder gelinkt worden aan een plaats: de Preseli-heuvels in Wales. Nu is er dus ook meer duidelijkheid over de grotere sarsenstenen, die ongeveer 20 ton wegen. De ontdekking toont volgens de wetenschappers aan hoe “zorgvuldig en weloverwogen de bouw van Stonehenge was”. “Ze wilden de grootste stenen die ze konden vinden gebruiken en het was logisch om ze van zo dichtbij mogelijk te halen”, besluit Greaney. “Nu weten we eindelijk vanwaar.”",Mysterie van Stonehenge ontrafeld? “Afkomst van grootste stenen ontdekt”
5f22c47f37e16bbf4c6acaec,https://datanews.knack.be/ict/nieuws/hoorzitting-techreuzen-volgen-er-nu-maatregelen/article-analyse-1624725.html,2020-07-30T09:15:07.000Z,"Een hoorzitting in het Amerikaanse Congres, grotendeels via videoconferencing afgelegd, vormde de eerste keer dat de bazen van de vier grootste Amerikaanse internet- en technologiebedrijven zich samen moesten verantwoorden voor mogelijke antitrustpraktijken.\n\nHoewel de hoorzitting bij momenten vooral leek op een rondje politiek baltsgedrag, kregen Tim Cook van Apple, Jeff Bezos van Amazon, Mark Zuckerberg van Facebook en Sundar Pichai van Google elk enkele lastige vragen voorgeschoteld door het antitrustcomité, dat de voorbije maanden miljoenen, vaak private, documenten had ingekeken ter voorbereiding.\n\nTijdens de zes uur durende hoorzitting werden daarbij vooral vragen afgevuurd over de favoriete onderwerpen van de politici in kwestie. Bij de Democraten is dat vooral oneerlijke concurrentie, terwijl het Republikeinse kamp zich eerder zorgen leek te maken over censuur van conservatieve meningen, een onderwerp waar president Trump vaak op hamert in zijn tweets en speeches.\n\nZuckerberg en Instagram\n\nVeruit de meest nieuwswaardige sectie van de hoorzitting draait rond mails waaruit moet blijken dat Mark Zuckerberg het platform Instagram wel degelijk kocht om 'een concurrent te neutraliseren'. De mails werden openbaar gemaakt tijdens de hoorzitting en dateren van de periode net voordat Facebook Instagram overnam.\n\nDe mails uit februari 2012 zijn door Zuckerberg gericht aan David Ebersman, die op dat moment financieel directeur was van Facebook, en werden online gezet door techsite The Verge. Daarin zegt Zuckerberg onder meer dat de overname van Instagram hem de mogelijkheid geeft om de technologie van het bedrijf te integreren in Facebook zelf. ""Instagram kan ons pijn doen"", zo staat er te lezen. En ook: ""We kopen in feite tijd."" Door de platformen snel te kopen en hun technologie te integreren, zo rekende Zuckerberg, zou Facebook een voetje voor hebben op eventuele nieuwe platformen met eenzelfde sociale technologie. Die concurrenten zouden zo ook moeten opboksen tegen zowel Facebook als Instagram, en zo moeilijk marktaandeel kunnen veroveren.\n\nNog geen uur na de eerste mail stuurt Zuckerberg overigens een tweede mail, waarin hij verduidelijkt dat ""hij helemaal niet wil insinueren dat we hen zouden kopen om te vermijden dat ze met ons concurreren."" Het is een stukje zelfreflectie, gezien de mails acht jaar later tijdens een antitrusthoorzitting door een congreslid werden bovengehaald. Zuckerberg zegt dat hij altijd heeft aangegeven dat Instagram een concurrent was in specifiek de markt voor mobiel delen van foto's, en dus niet in de bredere markt van wat Facebook graag het 'verbinden van mensen' noemt. Die redenering werd acht jaar geleden overigens gevolgd door Amerikaanse en Britse antitrustautoriteiten, die de overname goedkeurden.\n\nIn de acht jaren sinds de overname is Instagram gegroeid van 80 miljoen gebruikers naar een miljard, en is het verworden tot een tweede gigantisch platform, een 'jongere' versie van Facebook zelf, met vaak een lucratiever doelpubliek. Het is een groei die de mededingingsautoriteiten misschien niet zagen, maar Zuckerberg blijkbaar wel. Hij kocht Instagram voor een miljard dollar, ongeveer het dubbele van wat het volgens investeringen op dat moment waard was.\n\nZuckerberg werd ook aan de tand gevoeld over Onavo, de VPN-app die Facebook een tijdje promootte, maar die vooral leek te dienen om gegevens van gebruikers te verzamelen. De app werd uit de App Store van Apple gehaald omdat het gegevens verzamelde, terwijl het officieel bedoeld was als bescherming. In de weken daarop begon Facebook mensen te betalen voor het installeren van Facebook Research, een app die hetzelfde doet, namelijk de andere apps op de smartphone van gebruikers monitoren. Ook die app werd door Apple gebannen. In de hoorzitting werd Zuckerberg daarover ondervraag door afgevaardigde Hank Johnson, die voorstelde dat Facebook onrechtmatig de concurrentie probeerde te bespioneren, en dat bleef proberen nadat het door Apple was afgeblokt. Zuckerberg, die ondertussen nochtans ervaring heeft met lastige vragen en hoorzittingen, wist niet meteen een duidelijk antwoord te geven.\n\nJeff Bezos en Tim Cook\n\nJeff Bezos komt er dan iets beter van af dan zijn collega Zuckerberg. Hij moest zich verantwoorden voor de manier waarop zijn bedrijf met kleinere handelaars op het Amazon-platform omgaat. Amazon wordt er al langer van beschuldigd dat het zijn marktpositie en zijn platform gebruikt om bijvoorbeeld eigen producten voor te trekken tegenover die van derde partijen. Het zou zijn overzicht op de markt ook gebruiken om voorkennis te krijgen over welke nieuwe producten ze kunnen lanceren, en hoe ze eventuele concurrenten kunnen afblokken.\n\nBezos wilde onder ede niet ontkennen noch toegeven dat het gebeurt. Op de vraag of Amazon toegang heeft tot de gegevens van handelaren op zijn site, zegt hij dat er regels zijn tegen dat soort praktijken, maar dat hij niet kan verzekeren dat die niet gebroken worden. Op de vraag waarom Amazon blijkbaar erg laks is in het afdwingen van dat soort regels, lijkt hij niet echt een antwoord te hebben.\n\nBij Tim Cook gingen de interessantste vragen dan weer over het verwijderen van schermtijdapps in de App Store. Zogeheten 'screen time' apps, waarbij je kinderen limieten kunt opleggen over hoe lang ze op hun smartphone kunnen blijven, verdwenen uit Apple's online App Store, enige tijd nadat Apple met zijn eigen app rond deze functies kwam.\n\nVolgens Cook waren die apps niet in regel met zijn voorwaarden, omdat ze toegang nodig hadden tot een reeks verschillende functies op de telefoon om te kunnen werken. Ze zouden dus slecht zijn voor de privacy van kinderen, iets wat in de jaren voor de lancering van Screen Time minder een probleem was, zo merken de afgevaardigden op.\n\nSundar Pichai en de advertenties\n\nSundar Pichai, dan. De baas van Google moest het vooral ontgelden voor de positie die zijn bedrijf inneemt op de advertentiemarkt, en voor de overname van DoubleClick. Het bedrijf, dat in 2007 werd overgenomen, maakte van Google op dat moment de grootste online advertentieverkoper. Het is echter de samensmelting van de gegevens van DoubleClick en Google die op de hoorzitting tot kritiek leidde.\n\nDoor surfdata van internetgebruikers met een Google account te linken aan de cookies van DoubleClick, kon Google identiteitsgegevens combineren met maildata, zoekgeschiedenis, locatie en meer, en zo een veel breder profiel van gebruikers bouwen, zo gaat de redenering. Volgens afgevaardigde Val Demings zorgde die combinatie ervoor dat Google in principe privacy op het internet had vernietigd, zonder gebruikers daar een zeg in te geven. Die combinatie van DoubleClick en Google accounts gebeurde in 2016, toen Pichai al CEO was van het bedrijf. Of hij die beslissing had genomen, vroeg Demings, waarop Pichai wat vaag moest zeggen dat hij alle belangrijke beslissingen van het bedrijf op een hoog niveau bekijkt.\n\nWat betekent dit nu?\n\nOp zich is een hoorzitting als deze, net als bijvoorbeeld eerdere ondervragingen van techreuzen in het Europees Parlement, een show. Het is een mooi moment voor politici om zich te laten gelden met hopelijk interessante vragen, of met het soort retoriek dat hen netjes positioneert in het 'pro-Amerikaanse' of 'pro-concurrentie' kamp. Op de mails van Zuckerberg na, is er bovendien niet veel gezegd dat nog niet op een of andere manier al geweten was. Ja, Facebook kopieert vlotjes functies en neemt kleine bedrijfjes over die boeiende ideeën hebben. Ja, Google is veruit de grootste advertentieverkoper ter wereld. En ja, Amazon en Apple hebben een platform waar je in die markt niet omheen kunt, met alle gevolgen van dien.\n\nKomen er dan meteen antitrustmaatregelen? Neen. De VS is volop in lijn naar presidentsverkiezingen, en de kans dat het parlement nog regelgeving doordrukt voor die tijd, is klein. Bovendien is het niet de eerste keer dat een Pichai of Zuckerberg zich moet verantwoorden voor concurrentievervalsing, zonder gevolgen. Hoewel heel wat Democratische politici zich streng opstellen tegenover deze bedrijven, heeft de VS er voorlopig weinig voordeel aan om zijn techreuzen echt in te dijken. De echt grote antitrustmaatregelen tegen techgiganten komen dus bijna altijd uit de EU of andere landen.\n\nHoewel de hoorzitting bij momenten vooral leek op een rondje politiek baltsgedrag, kregen Tim Cook van Apple, Jeff Bezos van Amazon, Mark Zuckerberg van Facebook en Sundar Pichai van Google elk enkele lastige vragen voorgeschoteld door het antitrustcomité, dat de voorbije maanden miljoenen, vaak private, documenten had ingekeken ter voorbereiding. Tijdens de zes uur durende hoorzitting werden daarbij vooral vragen afgevuurd over de favoriete onderwerpen van de politici in kwestie. Bij de Democraten is dat vooral oneerlijke concurrentie, terwijl het Republikeinse kamp zich eerder zorgen leek te maken over censuur van conservatieve meningen, een onderwerp waar president Trump vaak op hamert in zijn tweets en speeches.Veruit de meest nieuwswaardige sectie van de hoorzitting draait rond mails waaruit moet blijken dat Mark Zuckerberg het platform Instagram wel degelijk kocht om 'een concurrent te neutraliseren'. De mails werden openbaar gemaakt tijdens de hoorzitting en dateren van de periode net voordat Facebook Instagram overnam.De mails uit februari 2012 zijn door Zuckerberg gericht aan David Ebersman, die op dat moment financieel directeur was van Facebook, en werden online gezet door techsite The Verge. Daarin zegt Zuckerberg onder meer dat de overname van Instagram hem de mogelijkheid geeft om de technologie van het bedrijf te integreren in Facebook zelf. ""Instagram kan ons pijn doen"", zo staat er te lezen. En ook: ""We kopen in feite tijd."" Door de platformen snel te kopen en hun technologie te integreren, zo rekende Zuckerberg, zou Facebook een voetje voor hebben op eventuele nieuwe platformen met eenzelfde sociale technologie. Die concurrenten zouden zo ook moeten opboksen tegen zowel Facebook als Instagram, en zo moeilijk marktaandeel kunnen veroveren. Nog geen uur na de eerste mail stuurt Zuckerberg overigens een tweede mail, waarin hij verduidelijkt dat ""hij helemaal niet wil insinueren dat we hen zouden kopen om te vermijden dat ze met ons concurreren."" Het is een stukje zelfreflectie, gezien de mails acht jaar later tijdens een antitrusthoorzitting door een congreslid werden bovengehaald. Zuckerberg zegt dat hij altijd heeft aangegeven dat Instagram een concurrent was in specifiek de markt voor mobiel delen van foto's, en dus niet in de bredere markt van wat Facebook graag het 'verbinden van mensen' noemt. Die redenering werd acht jaar geleden overigens gevolgd door Amerikaanse en Britse antitrustautoriteiten, die de overname goedkeurden. In de acht jaren sinds de overname is Instagram gegroeid van 80 miljoen gebruikers naar een miljard, en is het verworden tot een tweede gigantisch platform, een 'jongere' versie van Facebook zelf, met vaak een lucratiever doelpubliek. Het is een groei die de mededingingsautoriteiten misschien niet zagen, maar Zuckerberg blijkbaar wel. Hij kocht Instagram voor een miljard dollar, ongeveer het dubbele van wat het volgens investeringen op dat moment waard was. Zuckerberg werd ook aan de tand gevoeld over Onavo, de VPN-app die Facebook een tijdje promootte, maar die vooral leek te dienen om gegevens van gebruikers te verzamelen. De app werd uit de App Store van Apple gehaald omdat het gegevens verzamelde, terwijl het officieel bedoeld was als bescherming. In de weken daarop begon Facebook mensen te betalen voor het installeren van Facebook Research, een app die hetzelfde doet, namelijk de andere apps op de smartphone van gebruikers monitoren. Ook die app werd door Apple gebannen. In de hoorzitting werd Zuckerberg daarover ondervraag door afgevaardigde Hank Johnson, die voorstelde dat Facebook onrechtmatig de concurrentie probeerde te bespioneren, en dat bleef proberen nadat het door Apple was afgeblokt. Zuckerberg, die ondertussen nochtans ervaring heeft met lastige vragen en hoorzittingen, wist niet meteen een duidelijk antwoord te geven. Jeff Bezos komt er dan iets beter van af dan zijn collega Zuckerberg. Hij moest zich verantwoorden voor de manier waarop zijn bedrijf met kleinere handelaars op het Amazon-platform omgaat. Amazon wordt er al langer van beschuldigd dat het zijn marktpositie en zijn platform gebruikt om bijvoorbeeld eigen producten voor te trekken tegenover die van derde partijen. Het zou zijn overzicht op de markt ook gebruiken om voorkennis te krijgen over welke nieuwe producten ze kunnen lanceren, en hoe ze eventuele concurrenten kunnen afblokken. Bezos wilde onder ede niet ontkennen noch toegeven dat het gebeurt. Op de vraag of Amazon toegang heeft tot de gegevens van handelaren op zijn site, zegt hij dat er regels zijn tegen dat soort praktijken, maar dat hij niet kan verzekeren dat die niet gebroken worden. Op de vraag waarom Amazon blijkbaar erg laks is in het afdwingen van dat soort regels, lijkt hij niet echt een antwoord te hebben.Bij Tim Cook gingen de interessantste vragen dan weer over het verwijderen van schermtijdapps in de App Store. Zogeheten 'screen time' apps, waarbij je kinderen limieten kunt opleggen over hoe lang ze op hun smartphone kunnen blijven, verdwenen uit Apple's online App Store, enige tijd nadat Apple met zijn eigen app rond deze functies kwam. Volgens Cook waren die apps niet in regel met zijn voorwaarden, omdat ze toegang nodig hadden tot een reeks verschillende functies op de telefoon om te kunnen werken. Ze zouden dus slecht zijn voor de privacy van kinderen, iets wat in de jaren voor de lancering van Screen Time minder een probleem was, zo merken de afgevaardigden op. Sundar Pichai, dan. De baas van Google moest het vooral ontgelden voor de positie die zijn bedrijf inneemt op de advertentiemarkt, en voor de overname van DoubleClick. Het bedrijf, dat in 2007 werd overgenomen, maakte van Google op dat moment de grootste online advertentieverkoper. Het is echter de samensmelting van de gegevens van DoubleClick en Google die op de hoorzitting tot kritiek leidde.Door surfdata van internetgebruikers met een Google account te linken aan de cookies van DoubleClick, kon Google identiteitsgegevens combineren met maildata, zoekgeschiedenis, locatie en meer, en zo een veel breder profiel van gebruikers bouwen, zo gaat de redenering. Volgens afgevaardigde Val Demings zorgde die combinatie ervoor dat Google in principe privacy op het internet had vernietigd, zonder gebruikers daar een zeg in te geven. Die combinatie van DoubleClick en Google accounts gebeurde in 2016, toen Pichai al CEO was van het bedrijf. Of hij die beslissing had genomen, vroeg Demings, waarop Pichai wat vaag moest zeggen dat hij alle belangrijke beslissingen van het bedrijf op een hoog niveau bekijkt.Op zich is een hoorzitting als deze, net als bijvoorbeeld eerdere ondervragingen van techreuzen in het Europees Parlement, een show. Het is een mooi moment voor politici om zich te laten gelden met hopelijk interessante vragen, of met het soort retoriek dat hen netjes positioneert in het 'pro-Amerikaanse' of 'pro-concurrentie' kamp. Op de mails van Zuckerberg na, is er bovendien niet veel gezegd dat nog niet op een of andere manier al geweten was. Ja, Facebook kopieert vlotjes functies en neemt kleine bedrijfjes over die boeiende ideeën hebben. Ja, Google is veruit de grootste advertentieverkoper ter wereld. En ja, Amazon en Apple hebben een platform waar je in die markt niet omheen kunt, met alle gevolgen van dien. Komen er dan meteen antitrustmaatregelen? Neen. De VS is volop in lijn naar presidentsverkiezingen, en de kans dat het parlement nog regelgeving doordrukt voor die tijd, is klein. Bovendien is het niet de eerste keer dat een Pichai of Zuckerberg zich moet verantwoorden voor concurrentievervalsing, zonder gevolgen. Hoewel heel wat Democratische politici zich streng opstellen tegenover deze bedrijven, heeft de VS er voorlopig weinig voordeel aan om zijn techreuzen echt in te dijken. De echt grote antitrustmaatregelen tegen techgiganten komen dus bijna altijd uit de EU of andere landen.",Hoorzitting techreuzen: volgen er nu maatregelen?
5f22fcb8a7a380afd1da7360,https://www.tijd.be/r/t/1/id/10241999,2020-07-30T14:23:06.000Z,"Het kandidaat-Covid-19-vaccin dat de Amerikaanse farmareus J&J in ons land op mensen test, beschermde apen al met één dosis. Dat leert een studie in het gezaghebbende wetenschapsblad Nature.\n\nHet kandidaat-coronavaccin dat de Amerikaanse farmareus Johnson & Johnson (J&J) sinds deze maand in ons land en in de VS in fase 1/2a-studies op gezonde vrijwilligers test, beschermde apen al met één dosis. Zo leert een studie over preklinische data die pas is gepubliceerd in het wetenschappelijke topblad Nature.\n\nNa blootstelling aan het coronavirus bleken alle zes de apen die het J&J-vaccin toegediend kregen beschermd tegen de longziekte Covid-19. Vijf van de zes bleken ook beschermd tegen de infectie toen de aanwezigheid van het coronavirus werd gecontroleerd met een uitstrijkje in de neus.\n\nIn de apenstudie werden zeven potentiële vaccintypes getest op 32 dieren. De resultaten werden vergeleken met die van 20 dieren in een controlegroep, die een placebo kregen. Zes weken later werden alle dieren blootgesteld aan het coronavirus.\n\nRace naar een vaccin De zoektocht naar een coronavaccin moet tien keer sneller dan normaal lopen. Welk van de 205 vaccins die nu in ontwikkeling zijn zal het halen? Volg de wedloop op de voet op tijd.be/coronavaccin.\n\nAlle dieren in de controlegroep vertoonden een grote hoeveelheid virus in hun neus en longen. Bij het best presterende vaccin, dat J&J nu dus op mensen test, had geen enkel dier het virus in de longen en maar één een kleine hoeveelheid in de neus.\n\n'Opgetogen over data'\n\n‘We zijn opgetogen over deze data’, reageert Paul Stoffels, de Belgische chief scientific officer van J&J in een communiqué. 'Ze tonen ons dat ons kandidaat-vaccin een sterke antilichaamrespons opwekte en bescherming bood met een enkele dosis. Die bevindingen geven ons vertrouwen terwijl we voortgaan met de ontwikkeling van ons vaccin en de productie opschroeven.’\n\nMassale vaccinatieprogramma's vormen een enorme logistieke uitdaging. Het zou dan ook een groot voordeel zijn mocht een vaccin slechts via één inspuiting toegediend kunnen worden.\n\nHet kandidaat-vaccin van J&J gebruikt een adeno- of verkoudheidsvirus, dat als vector eiwitten van het coronavirus in menselijke cellen binnensmokkelt en zo een immuunreactie wil uitlokken.\n\nEnorme tijdsbesparing\n\nIn een pandemie als de huidige zou een vaccin dat maar via één inspuiting toegediend moet worden een groot voordeel bieden, gelet op de enorme logistieke uitdaging om massale vaccinatieprogramma’s wereldwijd uit te rollen.\n\nJ&J zal alvast regimes van één en twee vaccindosissen evalueren in parallelle studies. Een gecombineerde fase1/2-studie begon deze week in de VS en eerder deze maand in ons land. Afhankelijk van die resultaten zal een grootschalige fase 3-studie de werking van het vaccin nagaan. Die staat gepland voor de tweede helft van september.\n\nEr zijn ook plannen voor een fase-2-studie in Nederland, Spanje en Duitsland en een fase-1-studie in Japan, aldus nog J&J.\n\nNu al productie\n\nOm sneller te gaan dan normaal is J&J ook al een tijdje parallel gestart met de productie van zijn experimenteel vaccin. De Amerikaanse farmareus mikt erop in de loop van volgend jaar meer dan 1 miljard dosissen te produceren, als het vaccin veilig en doeltreffend blijkt. Hij onderhandelt naar eigen zeggen met strategische partners om de toegang wereldwijd te verzekeren.\n\nRatrace",Kandidaat-vaccin J&J beschermde apen na één dosis
5f22fcb826355c43f15690e2,https://www.tijd.be/r/t/1/id/10241977,2020-07-30T13:39:03.000Z,"De Amerikaanse economie heeft in de periode april-juni een uppercut geïncasseerd. Door de coronapandemie viel de economische activiteit kwartaal op kwartaal met 9,5 procent terug.\n\nDe Amerikaanse president Donald Trump kreeg donderdag een weinig opbeurend economisch rapport onder de neus geschoven. Het bruto binnenlands product in zijn land is in het voorjaar van 2020 kwartaal op kwartaal met 9,5 procent gekrompen, blijkt uit data van het Amerikaanse ministerie van Handel.\n\nDe scherpe daling van de economische activiteit komt niet als een verrassing. Net als heel wat Europese en Aziatische landen gingen grote delen van de Verenigde Staten dit voorjaar op slot in een poging de verspreiding van het coronavirus tegen te gaan.\n\nSteunmaatregelen\n\nDe economische activiteit viel het scherpst terug tussen midden maart en half april. In die periode sloten heel wat bedrijven verplicht de deuren en waren gezinnen veroordeeld tot binnenblijven. 'Gezinnen hielden de vinger dan ook op de knip, de import en de export daalden en lokale besturen en de staten gaven minder uit', luidt het in een mededeling.\n\nDe federale overheid schroefde haar uitgavenniveau dan weer op. Het Congres gaf groen licht aan steunmaatregelen met een prijskaartje van meer dan 2.200 miljard dollar.\n\nDe VS mogen dan wel hun ergste economische klap geïncasseerd hebben sinds de jaren 40, ze hielden nog altijd beter stand dan heel wat Europese landen.\n\nDie demarche hielp de economische impact van de gezondheidscrisis een beetje te verzachten, zegt het Bureau of Economic Analysis. Amerikanen lieten het geld weer wat meer rollen zodra ze een extra werkloosheidsuitkering en een steuncheque van de federale overheid kregen. De economische activiteit trok ook weer aan toen staten vanaf mei de lockdownmaatregelen begonnen terug te schroeven.\n\nStrengere maatregelen\n\nToch hoeden de VS zich beter voor te groot optimisme over het economische herstel. Omdat het coronavirus sinds enkele weken het zuiden en het westen van het land zwaar geselt, krijgt de economie het lastiger om snel haar tweede adem te vinden. In enkele staten zijn de lockdownmaatregelen opnieuw aangescherpt en krijgen burgers weer de raad in hun kot te blijven.\n\nDe federale steunmaatregelen hielpen de economische impact van de gezondheidscrisis een beetje te verzachten. Bureau of Economic Analysis\n\nMet alle gevolgen van dien. Uit cijfers van het Amerikaanse ministerie van Arbeid bleek donderdag dat weer meer Amerikanen een werkloosheidsuitkering aanvragen.\n\nBovendien dreigen enkele steunmaatregelen die de economie de afgelopen maanden mee draaiende hielden eind deze week af te lopen. Tenzij Republikeinen en Democraten in allerijl toch nog een deal vinden over een nieuw steunpakket, valt de extra werkloosheidssteun voor ruim 30 miljoen Amerikanen vanaf zaterdag weg.\n\nHerverkiezingsrace\n\nHet economische rapport is een streep door de rekening van Trump. Voor het longvirus zich begin dit jaar als een lopend vuurtje over de aardbol begon te verspreiden, waren de VS bezig aan hun langste periode van economische expansie. De miljardair was vastbesloten zijn herverkiezingsrace te focussen op dat succesverhaal. Vier maanden later heeft de coronapandemie de campagne gekaapt.",Amerikaanse economie krijgt zwaarste klap sinds jaren 40
5f22fcb8147b235666bfbc22,https://www.tijd.be/r/t/1/id/10242004,2020-07-30T14:32:41.000Z,"De economische activiteit heeft in het tweede kwartaal een nooit geziene dreun gekregen. Wie voelt de recessie het meest en wanneer herstelt de economie?\n\nDe coronacrisis heeft de Belgische economie een mokerslag toegediend, blijkt uit cijfers van de Nationale Bank. Het bruto binnenlands product (bbp) gecorrigeerd voor inflatie zakte in het tweede kwartaal met 12,2 procent. Dat is de jongste decennia nooit gebeurd. De krimp is wel minder groot dan verwacht. De meeste grootbanken hadden een achteruitgang tussen 15 en 18 procent voorspeld. Het bbp is de meest gebruikte maatstaf van welvaart, maar is geen goede indicator van welzijn of geluk.\n\nSchermvullende weergave\n\nWaarom is de economie zo fors gekrompen?\n\nDe forse daling van de economische activiteit is vooral een gevolg van de maatregelen tegen de verspreiding van het coronavirus. De sluiting van de niet-voedingswinkels, horeca en sommige andere bedrijven legde ongeveer een derde van de Belgische economie plat tussen midden maart en begin mei.\n\nDe lockdown had de grootste impact in het tweede kwartaal.\n\nDe impact op de economische activiteit was het grootst in het tweede kwartaal. De lockdown was vijf weken van kracht in het tweede kwartaal en slechts twee weken in het eerste. Sinds begin mei zijn de beperkende maatregelen geleidelijk versoepeld.\n\nWelke sectoren zijn het zwaarst getroffen?\n\nAlle grote sectoren kregen een zware klap. De toegevoegde waarde zakte met 13 procent in de industrie, met 13,3 procent in de bouw en met 11,8 procent in de dienstensector.\n\nDe evenementensector en horeca werden zeer zwaar getroffen.\n\nMaar dat cijfer voor de dienstensector verbergt enorme verschillen. De omzet van de sector kunst, amusement en recreatie lag eind juni nog altijd meer dan 80 procent lager dan voor de coronacrisis, blijkt uit enquêtes van de Nationale Bank en werkgeversorganisaties. De activiteit van de horeca lag nog 50 procent lager. De omzet van de voedingswinkels, die allemaal openbleven, en de financiële sector werd niet of het minst getroffen.\n\nWie voelt de crisis het meest?\n\nDe overheid wordt het zwaarst getroffen. Het Monitoringcomité, een groep hoge ambtenaren, voorspelt dat het begrotingstekort in 2020 verzesvoudigt tot 12,3 procent van het bruto binnenlands product (bbp), het hoogste peil sinds 1983. De overheidsschuld klimt van 99 naar 122 procent van het bbp, het hoogste niveau sinds 1997. Het begrotingstekort stijgt fors omdat de zware recessie de inkomsten sterk doet dalen. Voorts ondersteunt de overheid gezinnen, bedrijven en de zorgsector.\n\n14.800 JOBS Het aantal jobs daalde in het eerste kwartaal met 14.800.\n\nOok veel bedrijven hebben het moeilijk en schrappen banen. Het aantal jobs daalde in het eerste kwartaal met 14.800. Cijfers voor het tweede kwartaal zijn nog niet beschikbaar, maar zullen slechter zijn. De Nationale Bank waarschuwt voor een toename van het aantal faillissementen.\n\nDe gezinnen als geheel worden het minst getroffen. De Nationale Bank verwacht dat de koopkracht van de gemiddelde Belg dit jaar stabiel blijft. Het Federaal Planbureau verwacht een daling met ruim 2 procent. Het beschikbaar inkomen blijft min of meer op peil dankzij onder meer de uitkeringen voor tijdelijke werkloosheid en het overbruggingsrecht voor zelfstandigen. De koopkrachtevolutie verschilt wel sterk van gezin tot gezin.\n\nWanneer herstelt de economie?\n\nVerscheidene indicatoren tonen aan dat de economische activiteit sinds begin mei geleidelijk opleeft. Dat is te danken aan de versoepeling van de lockdown. Nu al staat vast dat de economie in het derde kwartaal flink groeit. 'Een groei van 10 procent in het derde kwartaal is niet uitgesloten', zegt Peter Vanden Houte, hoofdeconoom van ING België. 'We verwachten dat de consumptie het herstel trekt', voegt Annelore Van Hecke, econome van Belfius, eraan toe.\n\n10 procent groei in het derde kwartaal is niet uitgesloten Peter Vanden Houte Hoofdeconoom ING België\n\nMaar de toename van het aantal besmettingen en de recente herinvoering van beperkende maatregelen doen vragen rijzen over het economisch herstel. Jan Van Hove en Koen De Leus, de hoofdeconomen van KBC en BNP Paribas Fortis, beklemtonen dat de recente gebeurtenissen de heropleving afremmen. Ook Vanden Houte waarschuwt. 'Volgens data van Google daalt de mobiliteit in België de jongste weken meer dan in andere Europese landen. Dat kan erop wijzen dat de heropflakkering van de pandemie op de consumptie weegt.'\n\nDe meeste grootbanken plannen voorlopig geen grote aanpassing van hun vooruitzichten. 'Het beter dan verwachte tweede kwartaal en iets negatievere derde kwartaal compenseren elkaar', zegt Van Hove. KBC verwacht voor heel 2020 een krimp van 9,5 procent. ING voorspelt een achteruitgang van 7 procent en Belfius een krimp van 10,6 procent.\n\nBNP Paribas Fortis, dat tot nu het meest pessimistisch was, zal wel zijn vooruitzichten herzien. De Leus: 'Ik denk dat de krimp dit jaar eerder 9 procent zal bedragen in plaats van 11,1 procent.'\n\nDe economische activiteit zal wellicht pas in 2023 weer even hoog zijn als voor de coronacrisis.\n\nZowel BNP Paribas Fortis, KBC als ING herhaalt dat de economische activiteit wellicht pas in 2023 het niveau van voor de coronacrisis bereikt.",Belgische economie valt terug naar niveau van 2009
5f2334f6c8a8f3a3b4b2daa5,https://www.nieuwsblad.be/cnt/dmf20200730_96556795,2020-07-30T18:06:49.000Z,"Bij de donderdagmiddag (Belgische tijd) gelanceerde Amerikaanse Marsverkenner Perseverance zijn technische problemen opgedoken, zo heeft het Amerikaanse ruimtevaartbureau NASA meegedeeld. De sonde gebruikt nu enkel haar essentiële functies. Maar de NASA blijft gerust in het verdere verloop van de missie.\n\nNa lancering door een Atlas-V draagraket om 13.50 uur en uitzetting net geen uur later, liepen de eerste signalen van de Perseverance om 15.15 uur binnen. De telemetrie liet echter tot ongeveer 17.30 uur op zich wachten.\n\n“Data geven aan dat het ruimteschip zich in een veilige modus heeft gezet, waarschijnlijk omdat een deel van het ruimteschip kouder was dan verwacht” toen het zich “in de schaduw van de Aarde” bevond. Alle temperaturen zijn weer normaal nadat de Perseverance uit de schaduw van onze planeet was gekomen.\n\nLEES OOK. Atlas-draagraket met Amerikaanse Marsverkenner gelanceerd\n\n“Momenteel maakt de missie Mars 2020 een algehele balans op van de staat van het ruimteschip en werkt ze eraan het weer in een normale modus voor zijn reis naar Mars te krijgen”, zegt het ruimtevaartbureau. “Wanneer een ruimteschip zich in een veilige modus zet, zijn op de essentiële na, alle functies gedesactiveerd tot er nieuwe bevelen van de vluchtleiding komen.”\n\n“Het ruimteschip is zo geconcipieerd dat het zich in een veilige modus kan zetten indien zijn boordcomputers omstandigheden waarnemen die niet in de voorgeprogrammeerde parameters zitten”, vervolgt de NASA.\n\n“Alles wat ik heb gezien lijkt me tot nu toe correct en wij zullen snel meer weten”, zei adjunct-hoofd van de missie Matt Wallace. Met name wanneer de teams alle temetrische data hebben doorlopen.\n\nVolgens gezaghebbende ruimtevaartwebsites zou er (ook) een klein probleem in de communicatie met de Marsverkenner zijn. Teams zouden er nog aan werken.",Technische problemen met de Amerikaanse Marssonde Perseveran...
5f2334fde04338d6eb7fe84d,http://feeds.nieuwsblad.be/~r/nieuws/snelnieuws/~3/f-owyPPQYHQ/dmf20200730_96556795,2020-07-30T18:06:49.000Z,"Bij de donderdagmiddag (Belgische tijd) gelanceerde Amerikaanse Marsverkenner Perseverance zijn technische problemen opgedoken, zo heeft het Amerikaanse ruimtevaartbureau NASA meegedeeld. De sonde gebruikt nu enkel haar essentiële functies. Maar de NASA blijft gerust in het verdere verloop van de missie.\n\nNa lancering door een Atlas-V draagraket om 13.50 uur en uitzetting net geen uur later, liepen de eerste signalen van de Perseverance om 15.15 uur binnen. De telemetrie liet echter tot ongeveer 17.30 uur op zich wachten.\n\n“Data geven aan dat het ruimteschip zich in een veilige modus heeft gezet, waarschijnlijk omdat een deel van het ruimteschip kouder was dan verwacht” toen het zich “in de schaduw van de Aarde” bevond. Alle temperaturen zijn weer normaal nadat de Perseverance uit de schaduw van onze planeet was gekomen.\n\nLEES OOK. Atlas-draagraket met Amerikaanse Marsverkenner gelanceerd\n\n“Momenteel maakt de missie Mars 2020 een algehele balans op van de staat van het ruimteschip en werkt ze eraan het weer in een normale modus voor zijn reis naar Mars te krijgen”, zegt het ruimtevaartbureau. “Wanneer een ruimteschip zich in een veilige modus zet, zijn op de essentiële na, alle functies gedesactiveerd tot er nieuwe bevelen van de vluchtleiding komen.”\n\n“Het ruimteschip is zo geconcipieerd dat het zich in een veilige modus kan zetten indien zijn boordcomputers omstandigheden waarnemen die niet in de voorgeprogrammeerde parameters zitten”, vervolgt de NASA.\n\n“Alles wat ik heb gezien lijkt me tot nu toe correct en wij zullen snel meer weten”, zei adjunct-hoofd van de missie Matt Wallace. Met name wanneer de teams alle temetrische data hebben doorlopen.\n\nVolgens gezaghebbende ruimtevaartwebsites zou er (ook) een klein probleem in de communicatie met de Marsverkenner zijn. Teams zouden er nog aan werken.",Technische problemen met de Amerikaanse Marssonde Perseveran...
5f236d37b49e340b0dad4c4c,https://www.tijd.be/r/t/1/id/10242186,2020-07-30T21:07:15.000Z,"Met een omzetgroei van 11 procent en een winstgroei van 18 procent verpulverde Apple de verwachtingen. De verkoop van iPhones deed het wereldwijd onverwacht goed.\n\nVan de kommer en kwel die vele bedrijven ondervinden door de coronacrisis, lijkt Apple niets te voelen. Na wat onderbrekingen in april draaide de verkoopsmotor op volle toeren. De iPhone SE, een instapmodel van 399 dollar kende volgens CEO Tim Cook een sterke lancering. De omzet uit de verkoop van iPhones kwam uit op 26,4 miljard dollar, 4 miljard dollar boven de verwachtingen van analisten.\n\nDe goede iPhone-verkoop was de grootste verrassing. Dat thuiswerk en thuisonderwijs in coronatijden de verkoop van Mac-computers en iPads hoger stuwde, was al verwacht.\n\nMaar ook de diensten zoals Apple Music streaming en de iCloud dataopslag kregen een duwtje door corona. Op een kwartaal tijd ging Apple van 515 naar 550 miljoen betalende klanten. Zij leverden stuwden de omzet uit diensten met 15 procent tot 13,2 miljard dollar.\n\n'Deze prestatie in onzekere tijden toont aan dat onze producten een belangrijk rol spelen in het leven van onze klanten', vindt Cook.\n\nDe omzet kwam uit op 59,7 miljard dollar (+11 procent) en vele miljarden boven de verwachtingen (gemiddeld 52,3 miljard dollar). De winst groeide nog sneller, met 18 procent, tot 11,3 miljard dollar.\n\nPer aandeel komt dat neer op een winst van 2,58 dollar per aandeel, een nieuw record. De analistenconsensus lag op 2,04 dollar per aandeel.\n\nSplit\n\nApple kondigt een splitsing van zijn aandeel in vier aan. Het aandeel is op een jaar tijd al met meer dan 80 procent gestegen. In de nabeurshandel ging het aandeel vlot vijf procent hoger dankzij de goede cijfers.",Apple splitst aandeel in 4 na recordresultaten
5f23a57dc5de4a9b405c77c0,https://www.hbvl.be/cnt/dmf20200730_97929615/gemeenten-krijgen-vanaf-zaterdag-nauwkeurigere-info-over-besmettingen,2020-07-31T01:25:00.000Z,"Vanaf zaterdag zullen alle Vlaamse burgemeesters in real time data krijgen over de besmettingen in hun gemeenten. Die informatie is ook veel preciezer, tot op het niveau van de zogenoemde ‘statistische sectoren’.",Gemeenten krijgen vanaf zaterdag nauwkeurigere info over besmettingen
5f23ddb416b01b2be7c1b243,https://vrtnws.be/p.EeR7ldy4V,2020-07-31T06:09:36.000Z,"W13 had eerst geprobeerd om samen te werken met de Vlaamse regering, maar botste op een negatief antwoord. Vlaams minister van Volksgezondheid Wouter Beke (CD&V) en het Agentschap voor Zorg en Gezondheid houden het been stijf en willen het zelf blijven doen.\n\nMaar de koepel zet toch door. Voorzitter Philippe De Coene: ""We zijn in staat om dat zelf te doen. We hebben data en een goede manier om dat op een wettelijke wijze te doen. We hebben nu gevraagd aan de steden en gemeenten van onze regio of ze geïnteresseerd zijn. Binnen het uur hebben Deerlijk, Menen en Kortrijk laten weten dat ze mee doen.""\n\nVoorzitter De Coene zegt dat er nog meer lokale besturen op de kar zullen springen om zelf de besmettingshaarden op te sporen en vervolgens in te perken. De werking zal heel binnenkort in gang schieten, als het van de voorzitter afhangt zelfs vandaag al.","Kortrijk, Menen en Deerlijk starten toch zelf met contactopsporing"
5f23ddb5e332d288ad43c6bb,https://www.tijd.be/r/t/1/id/10242197,2020-07-31T05:31:28.000Z,"Tegen 2028 moeten 4,2 miljoen woningen en bedrijven aangesloten zijn op het ultrasnelle glasvezelnetwerk, zo ambieert de telecomoperator Proximus.\n\nProximus kondigt in de marge van de halfjaarresultaten extra inspanningen aan bij de uitbouw van zijn glasvezelnet. De telecomoperator is bezig aan een operatie om de koperen kabels, die nu nog de verbinding tussen de straatkant en de woning vormen, te vervangen door glasvezel. Dat is nodig, want koper kan moeilijker de hogere datavolumes- en snelheden verwerken.\n\nIn maart kondigde Guillaume Boutin, vorig jaar binnengehaald als topman, al de ambitie aan tegen 2025 800.000 extra gezinnen toegang te geven tot een snellere glasvezelkabel. Dat bracht de doelstelling toen op 2,4 miljoen aangesloten woningen tegen die datum, goed voor een landelijke dekking van 50 procent. Nu legt de operator tegen een latere datum de lat nog iets hoger. Tegen eind 2028 moeten 4,2 miljoen woningen en bedrijven aangesloten zijn, wat neerkomt op een dekking van 70 procent.\n\nOm dat te realiseren, tekent Proximus een voorakkoord met twee Nederlandse bedrijven die zich specialiseren in de uitbouw en uitbating van glasvezelnetwerken. In Vlaanderen kiest Proximus voor DELTA Fiber, dat in Nederland al 700.000 glasvezelaansluitingen op zijn conto heeft staan. Proximus en DELTA Fiber, in handen van het Zweedse investeringsfonds EQT, bekijken nog hoe ze de samenwerking zullen organiseren. Een joint venture is een optie. In Wallonië kiest Proximus voor EuroFiber.\n\nProximus verwacht dat de operatie geen impact zal hebben op het nettoschuldniveau van het bedrijf. De Belgische marktleider stond in de beurswereld onder grote druk de investeringen op te drijven, om zo concurrentieel te blijven.",Proximus zet turbo op uitbouw glasvezelnet
5f2415f763f03df19326377d,https://www.gva.be/cnt/dmf20200731_93723883/dit-najaar-hinder-door-onderhoudswerken-op-a12-tussen-willebroek-en-aartselaar,2020-07-31T10:20:19.000Z,"Het Agentschap Wegen en Verkeer (AWV) plant dit najaar onderhoudswerken op de A12 tussen Willebroek en Aartselaar. Op acht belangrijke knooppunten en invalswegen zal de wegverharding vernieuwd worden. De werken zullen vooral ‘s nachts en in het weekend plaatsvinden om de hinder zoveel mogelijk te beperken.\n\nPrecieze data voor de werken zijn nog niet geweten, maar ze starten in ieder geval aan het kruispunt Veurtstraat/Breendonksesteenweg in Puurs om zo verder op te schuiven naar de op- en afrittencomplexen in Willebroek en over de spoorwegbrug tot in Aartselaar, waar de kruispunten van de A12 met de Kontichsesteenweg en van de parallelle Boomsesteenweg met Cleydaellaan, Helststraat, Vluchtenburgstraat en Bist worden aangepakt.\n\nVolgens AWV zal er alleen aan het op- en afrittencomplex 7 Breendonk/Willebroek-Centrum ook op weekdagen (overdag) worden gewerkt en dat vijf dagen lang. Er wordt ook nooit in beide rijrichtingen tegelijkertijd gewerkt, zodat er altijd verkeer mogelijk is op de A12, zij het soms over een beperkt aantal rijstroken. Als er kruispunten afgesloten worden, zal er steeds een lokale omleiding worden voorzien via de eerstvolgende op- of afrit.\n\nAlle praktische info over de werken staat op deze website van Wegen en Verkeer. Daar zullen ook de exacte data van elke fase bekendgemaakt worden. blg",Dit najaar hinder door onderhoudswerken op A12 tussen Willebroek en Aartselaar
5f2415ff63f03df193263785,https://www.knack.be/nieuws/belgie/we-hebben-een-nieuw-pandemieplan-nodig/article-opinion-1625147.html,2020-07-31T11:02:07.000Z,"'Dit is niet de laatste pademie waar we mee geconfronteerd worden', schrijft Kamerlid Frieda Gijbels (N-VA). 'We mogen de volgende keer niet met dezelfde problemen te maken krijgen.'\n\nIn oktober 2019 bracht de Wereldgezondheidsorganisatie een rapport uit over de mate waarin verschillende landen voorbereid waren op een pandemie. Frappant daarbij was de 0-score die België kreeg voor de onderdelen ""urgentieplanning"" en ""crisiscommunicatie"". Bovendien werd er gewezen op het ontbreken van een openbaar beschikbaar pandemieplan.\n\nVanaf januari, toen de crisis zich in China aandiende, vroeg ik dan ook in de Kamercommissie en in het plenaire vragenuurtje geregeld naar het bestaan van een plan en drong ik aan op een heldere communicatie, want die verliep al in het begin bijzonder stroef. Misschien herinnert u zich nog de warrige communicatie over de terugkeer van de eerste Belgen uit Wuhan. Minister Goffin verwees naar minister De Block en omgekeerd. Ze zouden elkaar wel bellen als nodig. Een plan van aanpak bleek er niet te zijn.\n\nEen zoektocht op het internet leverde me frappante resultaten op. Zo bieden het European Centre for Disease Control (ECDC) en de Wereldgezondheidsorganisatie beide een overzicht van de landen met een pandemieplan. België staat netjes in het lijstje, alleen werkt de link, die verwijst naar de website influenza.be niet meer. De website zelf blijkt ook niet meer actief. Ook op de website van Sciensano is er geen pandemieplan te vinden.\n\nWe hebben een nieuw pandemieplan nodig.\n\nDoor via een truc oudere versies van de influenza.be website op te zoeken, ontdekte ik dat er wel degelijk een pandemieplan had bestaan. Dit was opgemaakt in 2006, maar was blijkbaar volledig onder het stof geraakt. De inhoud van het plan was bijzonder uitgebreid en ging van het bepalen van de rolverdeling, communicatie en overleg met de verschillende beleidsniveaus tot het voorzien van de nodige voorraden aan beschermmaterialen. In 2009 lichtte het Comité voor Bioethiek het plan door. De voornaamste aanbevelingen toen waren het fors opschroeven van de noodvoorraad aan beschermmaterialen én het betrekken van burgers bij het plan, vooral omdat er in crisissituaties soms ethisch moeilijke beslissingen moeten worden genomen (bijvoorbeeld bij tekorten aan beademingsapparatuur).\n\nOndanks vragen van mij en mijn collega's over planning, communicatie en noodvoorraden, werd het pandemieplan niet ter hand genomen. Had men dit plan meteen in januari geraadpleegd, dan was men al snel gestoten op de ontbrekende stock aan beschermmaterialen. Toen was de markt nog niet zo verstoord als ze later zou zijn en had men de ontbrekende noodvoorraad meteen moeten en ook nog kunnen aanvullen.\n\nMaar er zijn heel wat meer pijnlijke momenten de revue gepasseerd.\n\nHet referentielab dat begin maart, vlak na de krokusvakantie, de toevloed aan stalen al snel niet meer aankon was een belangrijk keerpunt. Vanaf dat moment moest men de initiële contacttracing immers opgeven. De perifere labs werden bovendien niet van het eerste ogenblik betrokken in de teststrategie, zodat ze niet meteen konden overnemen. Er was ook een tekort aan testmateriaal en aan beschermend materiaal, waardoor na korte tijd enkel mensen konden worden getest die zo ziek waren dat ze gehospitaliseerd moesten worden. Veel covid-positieve personen werden zo gemist. Bovendien bleken de eerste data over positieve patiënten niet eenduidig te worden verzameld. Er waren parallelle informatiestromen via het nationaal referentielab en via Sciensano.\n\nEr waren discussies over welke groepen eerst mondmaskers moesten krijgen. Daar was immers geen vaststaand plan voor. De verdeling van de beschermmaterialen verliep bijzonder chaotisch. Sommige ziekenhuizen kregen materialen die ze niet gevraagd hadden. Men wist ook niet hoeveel beschermmaterialen er eigenlijk nodig waren en er moesten à la minute inschattingen worden gemaakt.\n\nDe federale databank voor contacttracing bleek een bijzonder taaie brok door privacy-problemen en bevoegdheidsoverschrijdingen. De databank bleek al snel niet te voldoen doordat er niet genoeg gegevens konden worden ingevoerd. Men weet dat aan de tijdsdruk. De databank werd namelijk op een week of twee gebouwd (terwijl men de noodzaak van dergelijke databank natuurlijk al veel eerder had kunnen voorzien).\n\nEr werd gediscussieerd over wie nu juist de leiding had en vanaf welk moment het Crisiscentrum moest worden ingeschakeld. Zodra de federale fase van start was gegaan, werd het nut van de Risk Management Group in vraag gesteld. Er kan namelijk maar één kapitein staan op een schip. Er waren op den duur ontzettend veel structuren actief, waarbij je je de vraag kan stellen op welke manier ze exact met elkaar afstemden. Tel dat nog eens bij de ingewikkelde overheidsstructuur en de gedeelde bevoegdheden en de chaos is compleet.\n\nEn dat terwijl de bevolking in dergelijke crisis nood heeft aan een zelfzekere overheid, die helder communiceert, op een wetenschappelijk onderbouwde manier. Een overheid die haar zorgverstrekkers beschermt, omdat zij de strijd op het terrein moeten aangaan. En terwijl de zorgverstrekkers zich moeten kunnen concentreren op de kern van hun taak: zorg dragen voor zij die ziek zijn.\n\nOm te voorkomen dat we bij een volgende pandemie voor dezelfde problemen staan, diende ik samen met mijn collega's uit de Kamerfractie Kathleen Depoorter en Yngvild Ingels een voorstel van resolutie in om een nieuw pandemieplan op te stellen.\n\nDaarin moet duidelijk staan aangegeven wie verantwoordelijk is voor wat en welke acties moeten worden genomen. Bovendien moet dergelijk noodplan een voorraad aan beschermmaterialen en medicatie voorzien en moet het elke nieuwe legislatuur worden gecontroleerd en getraind. Er moet een jaarlijkse bijsturing gebeuren als de wetenschappelijke evidentie dit vereist en dit moet worden overlegd met zorgverstrekkers en burgers. Het plan moet bovendien publiek beschikbaar zijn.\n\nWant dat dit niet de laatste pandemie is, dat mag duidelijk zijn.\n\nIn oktober 2019 bracht de Wereldgezondheidsorganisatie een rapport uit over de mate waarin verschillende landen voorbereid waren op een pandemie. Frappant daarbij was de 0-score die België kreeg voor de onderdelen ""urgentieplanning"" en ""crisiscommunicatie"". Bovendien werd er gewezen op het ontbreken van een openbaar beschikbaar pandemieplan. Vanaf januari, toen de crisis zich in China aandiende, vroeg ik dan ook in de Kamercommissie en in het plenaire vragenuurtje geregeld naar het bestaan van een plan en drong ik aan op een heldere communicatie, want die verliep al in het begin bijzonder stroef. Misschien herinnert u zich nog de warrige communicatie over de terugkeer van de eerste Belgen uit Wuhan. Minister Goffin verwees naar minister De Block en omgekeerd. Ze zouden elkaar wel bellen als nodig. Een plan van aanpak bleek er niet te zijn.Een zoektocht op het internet leverde me frappante resultaten op. Zo bieden het European Centre for Disease Control (ECDC) en de Wereldgezondheidsorganisatie beide een overzicht van de landen met een pandemieplan. België staat netjes in het lijstje, alleen werkt de link, die verwijst naar de website influenza.be niet meer. De website zelf blijkt ook niet meer actief. Ook op de website van Sciensano is er geen pandemieplan te vinden.Door via een truc oudere versies van de influenza.be website op te zoeken, ontdekte ik dat er wel degelijk een pandemieplan had bestaan. Dit was opgemaakt in 2006, maar was blijkbaar volledig onder het stof geraakt. De inhoud van het plan was bijzonder uitgebreid en ging van het bepalen van de rolverdeling, communicatie en overleg met de verschillende beleidsniveaus tot het voorzien van de nodige voorraden aan beschermmaterialen. In 2009 lichtte het Comité voor Bioethiek het plan door. De voornaamste aanbevelingen toen waren het fors opschroeven van de noodvoorraad aan beschermmaterialen én het betrekken van burgers bij het plan, vooral omdat er in crisissituaties soms ethisch moeilijke beslissingen moeten worden genomen (bijvoorbeeld bij tekorten aan beademingsapparatuur).Ondanks vragen van mij en mijn collega's over planning, communicatie en noodvoorraden, werd het pandemieplan niet ter hand genomen. Had men dit plan meteen in januari geraadpleegd, dan was men al snel gestoten op de ontbrekende stock aan beschermmaterialen. Toen was de markt nog niet zo verstoord als ze later zou zijn en had men de ontbrekende noodvoorraad meteen moeten en ook nog kunnen aanvullen. Maar er zijn heel wat meer pijnlijke momenten de revue gepasseerd. Het referentielab dat begin maart, vlak na de krokusvakantie, de toevloed aan stalen al snel niet meer aankon was een belangrijk keerpunt. Vanaf dat moment moest men de initiële contacttracing immers opgeven. De perifere labs werden bovendien niet van het eerste ogenblik betrokken in de teststrategie, zodat ze niet meteen konden overnemen. Er was ook een tekort aan testmateriaal en aan beschermend materiaal, waardoor na korte tijd enkel mensen konden worden getest die zo ziek waren dat ze gehospitaliseerd moesten worden. Veel covid-positieve personen werden zo gemist. Bovendien bleken de eerste data over positieve patiënten niet eenduidig te worden verzameld. Er waren parallelle informatiestromen via het nationaal referentielab en via Sciensano.Er waren discussies over welke groepen eerst mondmaskers moesten krijgen. Daar was immers geen vaststaand plan voor. De verdeling van de beschermmaterialen verliep bijzonder chaotisch. Sommige ziekenhuizen kregen materialen die ze niet gevraagd hadden. Men wist ook niet hoeveel beschermmaterialen er eigenlijk nodig waren en er moesten à la minute inschattingen worden gemaakt.De federale databank voor contacttracing bleek een bijzonder taaie brok door privacy-problemen en bevoegdheidsoverschrijdingen. De databank bleek al snel niet te voldoen doordat er niet genoeg gegevens konden worden ingevoerd. Men weet dat aan de tijdsdruk. De databank werd namelijk op een week of twee gebouwd (terwijl men de noodzaak van dergelijke databank natuurlijk al veel eerder had kunnen voorzien).Er werd gediscussieerd over wie nu juist de leiding had en vanaf welk moment het Crisiscentrum moest worden ingeschakeld. Zodra de federale fase van start was gegaan, werd het nut van de Risk Management Group in vraag gesteld. Er kan namelijk maar één kapitein staan op een schip. Er waren op den duur ontzettend veel structuren actief, waarbij je je de vraag kan stellen op welke manier ze exact met elkaar afstemden. Tel dat nog eens bij de ingewikkelde overheidsstructuur en de gedeelde bevoegdheden en de chaos is compleet. En dat terwijl de bevolking in dergelijke crisis nood heeft aan een zelfzekere overheid, die helder communiceert, op een wetenschappelijk onderbouwde manier. Een overheid die haar zorgverstrekkers beschermt, omdat zij de strijd op het terrein moeten aangaan. En terwijl de zorgverstrekkers zich moeten kunnen concentreren op de kern van hun taak: zorg dragen voor zij die ziek zijn.Om te voorkomen dat we bij een volgende pandemie voor dezelfde problemen staan, diende ik samen met mijn collega's uit de Kamerfractie Kathleen Depoorter en Yngvild Ingels een voorstel van resolutie in om een nieuw pandemieplan op te stellen.Daarin moet duidelijk staan aangegeven wie verantwoordelijk is voor wat en welke acties moeten worden genomen. Bovendien moet dergelijk noodplan een voorraad aan beschermmaterialen en medicatie voorzien en moet het elke nieuwe legislatuur worden gecontroleerd en getraind. Er moet een jaarlijkse bijsturing gebeuren als de wetenschappelijke evidentie dit vereist en dit moet worden overlegd met zorgverstrekkers en burgers. Het plan moet bovendien publiek beschikbaar zijn. Want dat dit niet de laatste pandemie is, dat mag duidelijk zijn.",'We hebben een nieuw pandemieplan nodig'
5f244e382bf29e37beda7b35,https://www.nieuwsblad.be/cnt/dmf20200731_95797226,2020-07-31T16:05:27.000Z,"De afgelopen week werden gemiddeld iets meer dan 370 Belgen per dag besmet met het coronavirus. Uit de data die Sciensano elke dag verzamelt, blijkt dat een opvallende groep het vaakst een besmetting heeft opgelopen de jongste zeven dagen.\n\nVan 24 tot 31 juli legden gemiddeld zo’n 371 mensen een positieve coronatest af, een stijging met 62 procent ten opzichte van de week voordien – toen lag het gemiddelde nog op 228. Het aantal ziekenhuisopnames ...","Het profiel van de gemiddelde coronapatiënt: het virus maakt geen onderscheid, maar één groep steekt er toch bovenuit"
5f244e3848c219e70ff64331,https://www.nieuwsblad.be/cnt/dmf20200731_95969828,2020-07-31T16:31:59.000Z,"De Duitse telecomgigant Deutsche Telekom en softwareontwikkelaar SAP mogen van de Europese Commissie een platform creëren dat corona-apps verbindt zodat ze in de hele Europese Unie gebruikt kunnen worden. Het contract met de Commissie is bijna rond, meldt een woordvoerder Deutsche Telekom. Ook bronnen binnen de EU bevestigen er akkoord in de maak is voor het “Interoperability Gateway”-systeem. De toekomstige Belgische app zal ook gebruik kunnen maken van het platform.\n\nHet platform zal in staat zijn om de corona-apps van verschillende landen met elkaar te laten communiceren, zodat de waarschuwingsfunctie van de apps ook grensoverschrijdend kan werken. De Commissie keurde midden juli een uitvoeringsbesluit goed dat ervoor moest zorgen dat dit mogelijk wordt. De verschillende apps die vandaag door Europese landen gebruikt worden, kunnen niet over de grenzen heen communiceren.\n\nIn eerste instantie zou de samenwerking aangegaan worden met landen die net als de Duitse app gedecentraliseerde oplossingen gebruiken voor de opslag van data. Volgens het Duitse magazine Wirtschaftswoche zijn er al gesprekken aan de gang met Nederland, Oostenrijk, Denemarken en Polen. Ook zou voorzien zijn dat de apps van het Verenigd Koninkrijk en Zwitserland worden verbonden aan het systeem. Apps zoals die in Frankrijk, waarbij het infectierisico wordt geanalyseerd via centrale servers en niet via de smartphone, komen in eerste instantie niet in aanmerking.\n\nOok België heeft een gedecentraliseerd systeem, op basis het DP-3T-protocol dat ook in Duitsland, Zwitserland, Nederland, Letland en Oostenrijk wordt gebruikt. “De app stuurt om de zoveel tijd betekenisloze tokens, een soort gebrabbel, uit, die terechtkomen op de smartphone van iemand met de app die binnen de anderhalve meter van die persoon komt. Het gebrabbel wordt volledig lokaal bijgehouden, in tegenstelling tot het Franse systeem, waarbij alles centraal wordt bijgehouden. Dat is veel minder veilig”, zegt IT-topambtenaar Frank Robben.\n\nLEES OOK. Niemand begreep waarom zijn piepkleine bedrijfje de corona-app mocht bouwen. Nu verdedigt de man achter Devside zich\n\nVan zodra dat de Belgische app bestaat, zal die dus ook gebruik kunnen maken van het platform. “Als iemand in Duitsland is geweest zal het platform het gebrabbel op de Belgische server vergelijken met dat op de Duitse server”, legt Robben uit.\n\nTelekom en SAP ontwikkelden ook de Duitse corona-app, die onlangs nog met technische problemen te kampen had. Al meer dan zestien miljoen Duitsers hebben de app gedownload. Een consortium rond SAP was ook kandidaat om de Belgische app te ontwikkelen, maar uiteindelijk werd gekozen voor het Belgische bedrijf Devside.",Duitse bedrijven mogen platform creëren dat corona-apps in de EU verbindt
5f244e3b5cb2291f1e79a3c0,https://www.tijd.be/r/t/1/id/10242409,2020-07-31T16:17:21.000Z,"Ruim een kwart van de nieuwe corona-gevallen in de stad Antwerpen zijn de voorbije week in het district Borgerhout vastgesteld.\n\nDat blijkt uit het nieuwe Vlaamse corona-dashboard, een online tool voor lokale besturen om gedetailleerd de corona-verspreiding in hun gemeente te monitoren. De gemeenten kunnen inzoomen tot op een niveau dat het midden houdt tussen straat- en wijkniveau, statistische sectoren in vakjargon.\n\nDe data, beschikbaar gesteld door het Vlaamse Agentschap Zorg en Gezondheid, geven voor het eerst een goed beeld van de situatie in Antwerpen. Bekend is dat de stad met 1.000 gevallen afgelopen week een corona-hotspot is. Die 1.000 gevallen zijn goed voor bijna de helft (44 procent) van de 2.279 besmettingen in Vlaanderen afgelopen week.\n\nDe grootste Antwerpse besmettingshaard is het district Borgerhout met 275 besmettingen. Ook de wijken direct errond, Deurne (166), Dam, Seefhoek en Stuivenberg (143) en het gebied met postcode 2018 (90) zijn het zwaarst getroffen. De binnenstad (met postcode 2000) telt slechts 20 besmettingen. Iets hoger zitten Hoboken (43), Berchem (39) en Wilrijk (26).\n\nDe Zorgatlas Vlaanderen, zoals het dashboard officieel heet, geeft nog interessante details. Antwerpen scoort een positiviteitsratio van 5,8 procent. Het houdt in dat 5,8 procent van alle geteste personen positief blijkt voor covid-19, de ziekte die het coronavirus veroorzaakt. Nog opvallend: 65 van de 1.000 besmette personen zijn ouder dan 65. Leeftijd is zoals bekend een risicofactor om erg ziek te worden door het coronavirus.",Borgerhout is coronahotspot in Antwerpen
5f244e3b5cb2291f1e79a3c6,https://www.tijd.be/r/t/1/id/10242359,2020-07-31T14:22:35.000Z,"Soms voel ik mij een machteloze proleet als ik spreek met een informaticus. Maar aan hun rijk komt mogelijk een einde.\n\nOp de redactie wou ik onze wekelijkse marktenchat voorbereiden, maar technisch liep iets mis. 'Ik heb eens zitten kijken in de API calls voor de marktenchat', zei een opgewekte IT'er mij. 'Hij lijkt erop dat je de feed gaat moeten aanpassen in het redactiesysteem.' Nu weet ik dat API staat voor 'application program interface', maar die kennis hielp mij geen stap verder.\n\nHet was dan ook met een sardonisch genoegen dat ik wat later op de gespecialiseerde blog SiliconANGLE las over 'machine programming', een onderzoeksprogramma bij onder meer het Amerikaanse chipbedrijf Intel.\n\nHet einddoel is dat iedereen ooit software kan maken. Stel dat ik een chatapplicatie wil, dan leg ik dat in gewoon Nederlands, aangevuld met wat tekeningen en gebaren, uit aan een artificieel intelligent (AI) programma. Dat maakt dan die code voor mij.\n\nGelijkenissen\n\nDat doel komt wat dichterbij. Intel en onderzoekers van het MIT en Georgia Tech maakten een belangrijke stap voorwaarts bekend in een paper. Ze ontwikkelden een systeem, Machine Inferred Code Similarity (MISIM), dat computerprogramma's vergelijkt om na te gaan of ze gelijkaardige taken vervullen. Het systeem analyseerde 45.780 programma's en is 40,6 keer preciezer in zijn diagnose dan de concurrentie.\n\nIn de toekomst die Intel ziet, worden programmeurs 'software creators' die zelf geen code meer schrijven.\n\nMISIM is beter dankzij iets dat 'contextbewuste semantische structuur' wordt genoemd. Dat laat het programma toe code te analyseren en te achterhalen wat de code doet.\n\nVoorlopig moeten programmeurs niet voor hun baan vrezen. Intel gaat MISIM vooral gebruiken om hen in realtime raad te geven. Het kan de coders wijzen op bestaande code die de taak beter doet, of waarschuwen voor bugs.\n\nDrie pijlers\n\nVoor de directeur van het onderzoekersteam van Intel, Justin Gottschlich, is de functie van AI als hulpje voor de menselijke programmeur maar een tussenstap. In 2018 publiceerde hij samen met andere onderzoekers de paper The Three Pillars of Machine Programming. In een interview met de Wharton School van de University of Pennsylvania legt hij de teneur van de paper uit. Daarbij is niet langer sprake van een programmeur zoals we die nu kennen. Hij heeft het over 'software creators' en die gaan uiteindelijk zelf helemaal geen code meer moeten schrijven.\n\nEen eerste pijler van 'machine programming' interpreteert wat de software-creator wil. De tweede pijler creëert de nodige algoritmes en datastructuren. De derde pijler kijkt naar het ecosysteem van hardware en software waarin moet worden gewerkt. Is dat een iPhone met Siri? Of is het een Tesla? De derde pijler optimaliseert in die context wat de tweede pijler deed.\n\nProleten\n\nVoor Intel en heel wat andere techbedrijven zou deze ontwikkeling zeer welgekomen zijn. Er is een nijpend tekort aan programmeurs. Er is steeds meer verschillende hardware waarop allerlei software zo goed mogelijk moet draaien. De grote droom is dan uiteraard die software ook door niet-programmeurs te laten maken. Eventueel door niet-programmeurs in streken waar de lonen lager zijn.",Software maakt software
5f244e4003d6bf32f1a48278,https://www.knack.be/nieuws/factchecker/factcheck-nee-deze-complottheorie-over-corona-klopt-niet/article-longread-1625227.html,2020-07-31T14:47:07.000Z,"Op mobiele testcentra voor covid-19 zou Anubis staan afgebeeld, de Egyptische godin van de dood. Het bedrijf dat de tests afneemt zou Ipsos Mori heten, wat in het Latijn 'Zij gaan dood' betekent. Die complottheorie klopt niet.\n\nEen Vlaamse vrouw plaatst op 25 juli een bericht op Facebook dat stelt dat 'het virus gepland is' en dat '200 landen alles hebben klaar staan om de mensen te controleren, op te sluiten en te vaccineren'. 'Wie het vaccin neemt gaat dood!' waarschuwt ze. Als bewijs daarvoor plaatst ze een beeldcollage. Het bericht wordt meer dan 19.000 keer bekeken.\n\n© Facebook\n\nDe vrouw benoemt twee elementen uit de beeldmontage: het logo op het vervoermiddel en het bedrijf Ipsos Mori. We onderzoeken beide elementen.\n\nHet bericht claimt dat het logo dat we zien op een mobiele testfaciliteit een afbeelding is van Anubis, de Egyptische godin van de dood. Door de afbeelding te uploaden komen we uit bij een factcheck van de Amerikaanse site Factcheck.org.\n\nZij vonden soortgelijke beeldmontages in QAnon-Facebookgroepen. QAnon is, volgens de BBC, een wijdverspreide complottheorie die stelt dat Donald Trump een geheime oorlog voert tegen duivelaanbiddende pedofiele elite in de overheid, zakenwereld en media.\n\nDe grootste foto van de montage vinden we terug op de site testingtruck.com.\n\n© Aardvark Mobile Tours\n\nHet bedrijf achter die site verhuurt trucks die omgebouwd zijn tot mobiele testcentra voor covid-19. Je kunt het vergelijken met het 'testdorp' dat in Antwerpen komt. De lokale krant Miami Herald berichtte over hoe de truck op de afbeelding wordt ingezet in Miami Beach. De trucks werden ontwikkeld door het bedrijf Aardvark Mobile Tours.\n\nOur new division, Aardvark Mobile Health’s Mobile Covid-19 Testing Truck is now available to governmental agencies and large corporations. #CovidTesting pic.twitter.com/1jEE2H8bpY — AardvarkMobileTours (@aardvarkel) July 11, 2020\n\nFactcheck.org nam contact op met woordvoerder Carolyn Lang van Aardvark Mobile Tours: 'Ons logo werd gecreëerd in 2007 en bestaat uit het hoofd van een aardvarken, dat is wat je ziet op de trucks.'\n\nEen aardvarken is een zoogdier dat voorkomt in Afrika, ten zuiden van de Sahara. Zijn naam is afkomstig uit het Zuid-Afrikaans. De Egyptische godin Anubis, beschermer van de graven, werd vaak afgebeeld als jakhals.\n\n© Louise Joubert/Egypt Archive\n\nEr zijn visuele gelijkenissen tussen het aardvarken (links) en Anubis als jakhals (rechts), maar het logo op de testtrucks bestaat al van lang voor de coronacrisis en toont, volgens het bedrijf Aardvark Mobile Tour, een gestileerde afbeelding van een aardvarken. Het logo heeft dus niets te maken met de Egyptisch godin van de dood.\n\nIpsos Mori = 'zij gaan dood'?\n\nOnze casus verschilt van de collages die Factcheck.org onderzocht: er is een hoofding met een logo en de tekst 'Ipsos MORI', dat zou Latijn zijn voor 'Zij gaan dood'. Wanneer we 'Ipsos Mori' googelen komen we uit op de site van het Britse bedrijf Ipsos Mori. Op de mobiele versie van die site komt de hoofding overeen met de hoofding boven onze collage.\n\n© Facebook/Ipsos MORI\n\nU ziet links de collage die we onderzoeken en rechts de mobiele site van Ipsos Mori. De zwarte kaders voegden we zelf toe.\n\nEen link tussen het Britse Ipsos Mori en de Amerikaanse testtrucks van Aardvark Mobile Tours vinden we niet. Het meest waarschijnlijke scenario is dus dat de fotocollage werd geplakt op een screenshot van de site van Ipsos Mori.\n\nOp de site van Ipsos Mori is meteen duidelijk dat zij, zoals veel bedrijven vandaag, wel iets te maken hebben met covid-19. Ipsos Mori is een Brits onderzoeksbureau. Het rapporteert onder meer over enquêtes in verband met het coronavirus. Maar er is meer.\n\nEen andere post op Facebook gebruikt de collage die we onderzoeken, in combinatie met een foto van een testkit die afkomstig lijkt van Ipsos Mori.\n\n© Facebook\n\nDie foto van de testkit vinden we terug op Alamy.com, een site met stockfoto's. Op zo'n site kunnen ook amateurfotografen foto's opladen, dus we verifiëren of het hier echt over de foto van een testkit gaat.\n\n© Alamy\n\nWe onderzoeken de twee elementen die we op de foto hierboven aanduiden met rode pijlen. Kelly Beaver blijkt daadwerkelijk de Managing Director Public Affairs bij Ipsos Mori te zijn. De YouTube-link brengt ons bij een instructiefilmpje om een covid-19-zelftest uit te voeren.\n\nWat heeft het onderzoeksbureau Ipsos Mori te maken met testkits voor het coronavirus? In het Verenigd Koninkrijk biedt de National Health Service zelftests aan. Bij die tests zit ook een code die je kunt invullen om een vragenlijst te krijgen. Die enquête wordt verwerkt door Ipsos Mori.\n\nJe kunt zo'n test zelf bestellen als je symptomen hebt, maar er worden ook tests gestuurd naar willekeurige Britten om de verspreiding van het virus in het Verenigd Koninkrijk te monitoren. Die testresultaten worden geanonimiseerd doorgegeven aan Ipsos Mori. Zij kunnen die dan, via de code, linken aan de resultaten van hun enquête.\n\nDan rest nog de vraag: wat betekent Ipsos Mori? Volgens Google Translate is de vertaling uit het Latijn inderdaad 'Zij gaan dood'.\n\nMaar dat klopt niet volgens Xander Feys, docent Latijn aan de KU Leuven: 'Ipsos Mori is slecht Latijn en slaat op niets. Een correcte vertaling is dan ook uitgesloten. Het is alvast geen zin op zich. Als we er per se iets in willen lezen dan is mijn beste gok een infinitiefzin ""Dat zij sterven"", maar zoiets zou je in het Latijn nooit apart tegenkomen.'\n\n'De vertaling ""Zij gaan dood"" is sowieso foutief. Het lijkt mij niets meer te zijn dan een ongelukkige samenvoeging van twee bedrijfsnamen, waarvan beide toevallig een Latijnse ""pendant"" hebben.'\n\nDat blijkt te kloppen. Ipsos Mori ontstond door een fusie in 2005: de Britse politieke opiniepeiler Mori werd toen opgekocht door zijn Franse concurrent Ipsos.\n\nConclusie Het fusiebedrijf Ipsos Mori neemt zelf geen covid-19-tests af, het verwerkt slechts geanonimiseerd de data om die te koppelen aan een enquête. De bedrijfsnaam betekent niet 'Zij gaan dood' in het Latijn. Het logo op de mobiele testcentra voor covid-19 toont een aardvarken en niet de Egyptische godin Anubis. We beoordelen deze post als onwaar.\n\nEen Vlaamse vrouw plaatst op 25 juli een bericht op Facebook dat stelt dat 'het virus gepland is' en dat '200 landen alles hebben klaar staan om de mensen te controleren, op te sluiten en te vaccineren'. 'Wie het vaccin neemt gaat dood!' waarschuwt ze. Als bewijs daarvoor plaatst ze een beeldcollage. Het bericht wordt meer dan 19.000 keer bekeken.De vrouw benoemt twee elementen uit de beeldmontage: het logo op het vervoermiddel en het bedrijf Ipsos Mori. We onderzoeken beide elementen.Het bericht claimt dat het logo dat we zien op een mobiele testfaciliteit een afbeelding is van Anubis, de Egyptische godin van de dood. Door de afbeelding te uploaden komen we uit bij een factcheck van de Amerikaanse site Factcheck.org. Zij vonden soortgelijke beeldmontages in QAnon-Facebookgroepen. QAnon is, volgens de BBC, een wijdverspreide complottheorie die stelt dat Donald Trump een geheime oorlog voert tegen duivelaanbiddende pedofiele elite in de overheid, zakenwereld en media. De grootste foto van de montage vinden we terug op de site testingtruck.com. Het bedrijf achter die site verhuurt trucks die omgebouwd zijn tot mobiele testcentra voor covid-19. Je kunt het vergelijken met het 'testdorp' dat in Antwerpen komt. De lokale krant Miami Herald berichtte over hoe de truck op de afbeelding wordt ingezet in Miami Beach. De trucks werden ontwikkeld door het bedrijf Aardvark Mobile Tours. Factcheck.org nam contact op met woordvoerder Carolyn Lang van Aardvark Mobile Tours: 'Ons logo werd gecreëerd in 2007 en bestaat uit het hoofd van een aardvarken, dat is wat je ziet op de trucks.' Een aardvarken is een zoogdier dat voorkomt in Afrika, ten zuiden van de Sahara. Zijn naam is afkomstig uit het Zuid-Afrikaans. De Egyptische godin Anubis, beschermer van de graven, werd vaak afgebeeld als jakhals.Onze casus verschilt van de collages die Factcheck.org onderzocht: er is een hoofding met een logo en de tekst 'Ipsos MORI', dat zou Latijn zijn voor 'Zij gaan dood'. Wanneer we 'Ipsos Mori' googelen komen we uit op de site van het Britse bedrijf Ipsos Mori. Op de mobiele versie van die site komt de hoofding overeen met de hoofding boven onze collage.U ziet links de collage die we onderzoeken en rechts de mobiele site van Ipsos Mori. De zwarte kaders voegden we zelf toe.Een link tussen het Britse Ipsos Mori en de Amerikaanse testtrucks van Aardvark Mobile Tours vinden we niet. Het meest waarschijnlijke scenario is dus dat de fotocollage werd geplakt op een screenshot van de site van Ipsos Mori.Op de site van Ipsos Mori is meteen duidelijk dat zij, zoals veel bedrijven vandaag, wel iets te maken hebben met covid-19. Ipsos Mori is een Brits onderzoeksbureau. Het rapporteert onder meer over enquêtes in verband met het coronavirus. Maar er is meer.Een andere post op Facebook gebruikt de collage die we onderzoeken, in combinatie met een foto van een testkit die afkomstig lijkt van Ipsos Mori.Die foto van de testkit vinden we terug op Alamy.com, een site met stockfoto's. Op zo'n site kunnen ook amateurfotografen foto's opladen, dus we verifiëren of het hier echt over de foto van een testkit gaat.We onderzoeken de twee elementen die we op de foto hierboven aanduiden met rode pijlen. Kelly Beaver blijkt daadwerkelijk de Managing Director Public Affairs bij Ipsos Mori te zijn. De YouTube-link brengt ons bij een instructiefilmpje om een covid-19-zelftest uit te voeren.Wat heeft het onderzoeksbureau Ipsos Mori te maken met testkits voor het coronavirus? In het Verenigd Koninkrijk biedt de National Health Service zelftests aan. Bij die tests zit ook een code die je kunt invullen om een vragenlijst te krijgen. Die enquête wordt verwerkt door Ipsos Mori.Je kunt zo'n test zelf bestellen als je symptomen hebt, maar er worden ook tests gestuurd naar willekeurige Britten om de verspreiding van het virus in het Verenigd Koninkrijk te monitoren. Die testresultaten worden geanonimiseerd doorgegeven aan Ipsos Mori. Zij kunnen die dan, via de code, linken aan de resultaten van hun enquête.Dan rest nog de vraag: wat betekent Ipsos Mori? Volgens Google Translate is de vertaling uit het Latijn inderdaad 'Zij gaan dood'. Maar dat klopt niet volgens Xander Feys, docent Latijn aan de KU Leuven: 'Ipsos Mori is slecht Latijn en slaat op niets. Een correcte vertaling is dan ook uitgesloten. Het is alvast geen zin op zich. Als we er per se iets in willen lezen dan is mijn beste gok een infinitiefzin ""Dat zij sterven"", maar zoiets zou je in het Latijn nooit apart tegenkomen.' 'De vertaling ""Zij gaan dood"" is sowieso foutief. Het lijkt mij niets meer te zijn dan een ongelukkige samenvoeging van twee bedrijfsnamen, waarvan beide toevallig een Latijnse ""pendant"" hebben.' Dat blijkt te kloppen. Ipsos Mori ontstond door een fusie in 2005: de Britse politieke opiniepeiler Mori werd toen opgekocht door zijn Franse concurrent Ipsos.","Factcheck: Nee, deze complottheorie over corona klopt niet"
5f2486759b8f1363e6dcaba7,https://www.gva.be/cnt/dmf20200731_96905926/het-profiel-van-de-gemiddelde-coronapatient-het-virus-maakt-geen-onderscheid-maar-een-groep-steekt-er-toch-bovenuit,2020-07-31T19:10:24.000Z,"De afgelopen week werden gemiddeld iets meer dan 370 Belgen per dag besmet met het coronavirus. Uit de data die Sciensano elke dag verzamelt, blijkt dat een opvallende groep het vaakst een besmetting heeft opgelopen de jongste zeven dagen.","Het profiel van de gemiddelde coronapatiënt: het virus maakt geen onderscheid, maar één groep steekt er toch bovenuit"
5f2486764c3d1a56ab08992a,https://www.hbvl.be/cnt/dmf20200731_96505972/het-profiel-van-de-gemiddelde-coronapatient-een-groep-steekt-er-bovenuit,2020-07-31T18:03:57.000Z,"De afgelopen week werden gemiddeld iets meer dan 370 Belgen per dag besmet met het coronavirus. Uit de data die Sciensano elke dag verzamelt, blijkt dat een opvallende groep het vaakst een besmetting heeft opgelopen de jongste zeven dagen.\n\nVan 24 tot 31 juli legden gemiddeld zo’n 371 mensen een positieve coronatest af, een stijging met 62 procent ten opzichte van de week voordien – toen lag het gemiddelde nog op 228. Het aantal ziekenhuisopnames ...",Het profiel van de gemiddelde coronapatiënt: één groep steekt er bovenuit
5f2486779b8f1363e6dcabad,https://www.tijd.be/r/t/1/id/10242548,2020-07-31T19:42:15.000Z,"De Amerikaanse techreus Microsoft zou overwegen de Chinese video-app TikTok te kopen. Dat melden verschillende Amerikaanse media.\n\nMicrosoft zou onderhandelingen voeren over een overname van de Amerikaanse activiteiten van TikTok, een Chinese app waarmee vooral tieners video's met elkaar delen. Dat schrijven het persbureau Bloomberg en The New York Times op basis van anonieme bronnen. Geen van beide bedrijven heeft al gereageerd op de geruchten.\n\nTegelijk meldt Bloomberg dat de Amerikaanse president Donald Trump de Chinezen onder druk zet om de Amerikaanse tak te verkopen. Of Trump bij machte is dat te doen, is onduidelijk, maar de president windt zich al langer dan vandaag op over de app. Hij dreigde er al meerdere keren mee de app te bannen.\n\nDe VS voeren al langer onderzoek naar de veiligheid en de vermoedelijke risico's die achter TikTok schuilen. De Amerikanen zijn bezorgd dat de Chinese overheid meekijkt en zo ongeziene toegang krijgt tot de data van de TikTok-gebruikers.\n\nBroncode\n\nAls tegemoetkoming beloofde ByteDance, de Chinese eigenaar van TikTok, deze week de broncode van de app vrij te geven. Zo krijgt iedereen inzicht in de algoritmes. Door meer transparantie te bieden hoopt het bedrijf de regulering voor te zijn en sterker te kunnen worden op de Amerikaanse markt. In een blogpost moedigde TikTok-CEO Kevin Mayer concurrenten aan hetzelfde te doen.",'Microsoft staat op het punt TikTok te kopen'
5f24beb605460d4c6244154f,https://www.tijd.be/r/t/1/id/10242422,2020-07-31T23:11:46.000Z,"De universiteit van Oxford is koploper in de mondiale race naar het eerste coronavaccin. Wat is het geheim achter de Britse voorsprong in de zoektocht naar de magische toverdrank? Een blik in de cockpit van een uniek ecosysteem van bollebozen, mét Belgisch bindmiddel.\n\nDe grote hoop van de mensheid ziet eruit als een afgeleefd rood bakstenen vakantiehuis in een verlaten Brits Center Parcs aan sociaal tarief. De regen maakt het er niet charmanter op. Het Oxford Vaccine Centre, waar een ongeziene tour de force bezig is om snel een vaccin tegen het coronavirus te vinden, huist verborgen op de Churchill-site van de ziekenhuiscampus van de universiteit van Oxford. Met jaarlijks 1 miljard euro omzet, 1 miljoen patiënten en 12.000 personeelsleden geldt het als een van ’s werelds topziekenhuizen. Het maakt deel uit van een ecosysteem met de universiteit en bedrijven dat samen met een handvol Chinese en Amerikaanse rivalen het verst staat in de ontwikkeling van een vaccin.\n\n12.000 Met zijn 12.000 personeelsleden geldt het ziekenhuis van Oxford als een van ’s werelds topziekenhuizen.\n\nMikpunt voor het Oxford-vaccin: deze winter. Tenminste, als de lopende proeven op tienduizenden mensen wereldwijd aantonen dat het vaccin veilig beschermt tegen het coronavirus. The Brits are right on course to save the world, klonk het onlangs in de Amerikaanse pers.\n\nHet is mild ironisch dat de cockpit van de vaccinrace huist op een plek die speciaal gebouwd is voor WO II. De strijd is dan wel een heel andere dan het ‘bloed, zweet en tranen’ van Winston Churchill, maar het is wel van toen geleden dat de vijand even zware schade toebracht aan de economie.\n\n‘Kijk, daar zijn de eerste buisjes vaccin geproduceerd.’ Bruno Holthof, de Belgische CEO van het universitaire ziekenhuis, wijst naar een soort bakstenen barak. Die zou evengoed passen in een anoniem kantoorpark in Slough, de bedrijfsparkstad in de schaduw van Londen waar de trein naar Oxford doorheen raast.\n\nBruno Holthof (59)\n\n\n\nHolthof is sinds 2015 grote baas van een van ’s werelds beste ziekenhuizen, de Oxford University Hospitals. Daarvoor stond de arts ruim tien jaar aan het hoofd van het Antwerpse ZNA, het grootste ziekenhuis van het land. Daarvoor was hij actief bij de consultant McKinsey. Holthof stond in 2016 op de shortlist voor Manager van het Jaar. Hij is voorzitter van Tristel, een Britse producent van infectiebestrijdingsmiddelen, en voorzitter van de adviesraad voor de afdeling gezondheidszorg van de investeringsmaatschappij Gimv. Hij is ook lid van de raad van bestuur van Financière de Tubize, de monoholding die de referentieaandeelhouder is van het farmabedrijf UCB.\n\n‘Je zou nooit geloven dat hier state-of- the-arttechnologie wordt ontwikkeld’, grijnst Holthof. ‘Veel gebouwen waren eigenlijk al ontruimd en sommige klaar voor de sloop, net als het gebouw hier aan de overkant. Dat doet nu dienst als kliniek voor de lopende vaccinproeven. Toen duidelijk werd dat het met dat vaccin best snel kon gaan, zijn we onmiddellijk beginnen te schakelen. Omdat veel leegstond, was het ideaal om alles hier te concentreren.’\n\nBelangrijke pion\n\nAls CEO van het ziekenhuis is Holthof de bouwheer van een groot plan voor vernieuwing en uitbreiding van de ziekenhuissite. De plannen lopen tot minstens 2035. Het was één rol die van Holthof een belangrijke pion maakt bij het leggen van de vaccinpuzzel.\n\nSchermvullende weergave De Belg Bruno Holthof is CEO van het academisch ziekenhuis in Oxford.\n\nEven verderop werkt op de tweede verdieping een potentiële Nobelprijswinnaar. In een groen, dit keer wel bijdetijds gebouw zijn de ogen van de mondiale wetenschap en farma-industrie gericht op The Jenner Institute. Hier stortte Sarah Gilbert, onderzoekster met intussen een halve rocksterstatus, zich in januari op de vaccinontwikkeling nadat Chinese onderzoekers de genetische code van het virus hadden gelost. Met een ongeziene concentratie van onderzoekers, en in een latere fase ook centen, vormde zowat de hele unief carré rond Gilbert.\n\nNiemand die precorona overigens sprak over The Jenner Institute. Onder Oxford-insiders staat het bekend als ‘the green building’.\n\nPlaatjes van de vaccinsite of de labs zijn verboden. Niet alleen liggen er genoeg virussen en pathogenen opgeslagen om corona als pandemie te doen verbleken. De wetenschappers zijn ook een prooi voor paparazzi, dierenactivisten en de aan populariteit winnende antivaccinbeweging.\n\nRampenfilm\n\nEen opvallend beeld is een met traliehek omringd containerpark. De units, slordig beklad met een Covid-19-logo, doen denken aan een inderhaast verlaten quarantainezone uit Hollywood-rampenfilms. ‘Dat is onze pop-upkliniek. Die hebben we gebouwd omdat het vaccinatiecentrum niet groot genoeg was. We moesten immers eerst 1.000 en nadien 10.000 mensen inenten.’ Aan het woord is professor Andrew Pollard, een van de leiders van de vaccinproef.\n\nSchermvullende weergave Holhof en Pollard voor de draconisch beveiligde pop-up-kliniek.\n\nTwee grote stappen zijn intussen genomen. De eerste was een succesvolle dierproef, de tweede bracht in een studie met ruim 1.000 mensen bewijs dat het vaccin zonder veel bijwerkingen immuunrespons opriep. Nu loopt in het VK een studie met 10.000 mensen, om te checken of het vaccin beschermt. Pollard mag niets zeggen over hoe dat loopt.\n\nHoe groot de kans op succes is? We zijn optimistisch. Maar we weten nog altijd niet of het werkt. Andrew Pollard Professor die de vaccinproef mee leidt\n\n‘Hoe groot de kans op succes is? We zijn optimistisch. Maar we weten nog altijd niet of het werkt’, zegt Pollard. De man is as British as they come, zeg maar. In de kantoorruimte ernaast zitten tientallen jonge wetenschappers - met mondmasker - op hun laptop cijfers te crunchen. Stapels dossiers creëren de sfeer van een rommelig universiteitsarchief. Hier bundelt Pollards team de data van de duizenden vrijwilligers in de vaccinproef. Die krijgen elk ook wekelijks een coronatest.\n\n‘Cruciaal’, zegt Pollard daarover. ‘We moeten ook weten wie asymptomatisch is, besmet zonder ziektesymptomen. Die mensen zijn een belangrijke motor voor verdere verspreiding, gemakkelijk tot de helft van de nieuwe infecties. Dat massale testen zou ons iets cruciaals moeten leren. Stopt het vaccin de verspreiding van het virus volledig? Of behoedt het ons alleen voor zware ziekte, maar kunnen we het wel nog altijd doorgeven? Dat maakt een groot verschil. En dus moeten we die asymptomatische gevallen goed in kaart brengen.’\n\nTe hoge verwachtingen\n\nEen groot probleem is dat het virus zich zo snel verspreidt dat het de gezondheidszorg dreigt te doen omvallen. Andrew Pollard Professor die de vaccinproef mee leidt\n\nSteeds meer wetenschappers waarschuwen voor te hoge verwachtingen. Dat het mogelijk niet zo zal zijn dat een of zelfs twee spuitjes levenslange immuniteit bieden. Er zijn een massa vaccins die vooral tot gevolg hebben dat je de ziekte in een milde vorm krijgt. Pollard: ‘Het is erg oké als dat lukt. Natuurlijk hopen we de ketting van het virus volledig te breken - je wordt niet ziek en steekt niemand verder aan. Maar het zou al een succes zijn als we kunnen bewerkstelligen dat mensen niet langer in het ziekenhuis belanden. Of dat we mensen een tijd bescherming kunnen bieden. Een groot probleem is dat het virus zich zo snel verspreidt dat het de gezondheidszorg dreigt te doen omvallen. Dat verhinderen zou al winst zijn.’\n\nOxford houdt niet alleen in het Verenigd Koninkrijk vaccinproeven. Pollard: ‘Het gaat om 19 sites in het VK en drie in Brazilië en Zuid-Afrika.’\n\nProbleempje. In het VK is er intussen te weinig virus in circulatie om statistisch verschil op te pikken tussen de gevaccineerden en de controlegroep. Het doel is dat 70 procent van de mensen minder ziek wordt in de groep die het Covid-19-vaccin kreeg ingespoten dan in de groep die een ander vaccin met vergelijkbare bijwerkingen kreeg ingespoten.’\n\n‘Het voordeel aan Brazilië en Zuid-Afrika is dat corona er volop woedt, maar ze hebben dan weer de capaciteit niet om naast de zieke ook de asymptomatische gevallen op te pikken. En dat is vrij cruciaal.’ AstraZeneca, de Brits-Zweedse farmareus die met Oxford een deal sloot voor massaproductie, start binnenkort een eigen proef met 30.000 mensen in de Verenigde Staten, waar het virus momenteel woedt. De deal met de farmareus voorziet dat tijdens de pandemie geen winst wordt gemaakt op het vaccin en dat het beschikbaar moet zijn voor de lagere inkomenslanden. Oxford drong daar volgens Holthof op aan door de grote betrokkenheid van Oxford met die regio’s in Afrika en Azië. Holthof, Pollard en Gilbert geven les aan het International Health and Tropical Medicine-programma (IHTM). Directeur Proochista Ariana, die we ook spreken, focust met haar masterstudenten op de impact van covid op die landen.\n\nEr is ook voorbehoud, omdat het vaccin tot nu vooral getest is op jongere mensen. Terwijl het vooral ouderen zal moeten beschermen. ‘Dat is deel van de lopende studie, maar bij ouderen is het lastig de werking aan te tonen. In het Westen leven veel ouderen sowieso geïsoleerd - door corona is hun bubbel nog meer gesloten. Dan heb je al gigantische testgroepen nodig om aan te tonen dat het vaccin ouderen beschermt. In de lagere-inkomenslanden leven de generaties wel onder één dak, maar is de leeftijdspiramide weer helemaal anders. Er zijn veel minder oude mensen, waardoor zware ziekte onder ouderen zeldzamer is.’\n\nSnelheid is alles\n\nDoor de batterij coronamaatregelen is ingecalculeerd dat het wel eens heel lang kan duren voor er genoeg statistisch bewijs is. Terwijl snelheid alles is. Daarom wordt nu al gedacht aan een challenge trial. Het komt erop neer dat een kleine groep van enkele tientallen mensen rechtstreeks blootgesteld wordt aan het virus, zoals bij dierproeven gebeurt. De voorwaarde is dat er afdoende medicijn is om mensen uit het ziekenhuis te houden. ‘Ik verwacht dat het nog een paar maanden zal duren’, zegt Pollard. Studies creëerden buzz rond dexamethasone (een steroïde) of remdesivir (een antiviraal middel dat ontwikkeld is tegen het ebolavirus). ‘Ik verwacht meer van beloftevolle studies die wereldwijd lopen naar medicijnen op basis van plasma en antilichamen.’\n\nSchermvullende weergave\n\nOxford belooft dat het tegen de winter een vaccin kan hebben. Wat bij vriend - Paul Stoffels, de Belgische topman van de farmareus J&J, is close met Holthof - en vijand de wenkbrauwen doet fronsen.\n\n‘Zodra er genoeg virus in omloop is om aan te tonen dat het werkt, en als het werkt, dan is het er deze winter. Waarmee ik niet zeg dat we meteen 7 miljard mensen kunnen inenten. Dat is logistiek niet mogelijk’, aldus Pollard. En wat met veiligheid? Oxford probeert in minder dan een jaar te klaren wat anders een proces van tien jaar is. ‘We’re not cutting corners, als dat uw vraag is. Dat zou geen toezichthouder aanvaarden. Elke fase van het klassieke vaccinonderzoek wordt doorlopen. We dienen ook geen chemicaliën of virus toe, hé. We zorgen enkel voor antilichamen, waarvan we goed moeten blijven monitoren of die iets slechts doen op lange termijn.’\n\n‘We konden ook sneller gaan, omdat er een vaccin in de koelkast lag.’ Pollard verwijst naar het jaren geleden ontwikkelde vaccin voor het MERS-coronavirus. Daarvan is het nieuwe vaccin een afgeleide. Omdat het MERS-vaccin al bewezen veilig was, kon Oxford sneller dan de rest van dier- op mensproeven overgaan.\n\nOxford leidt niet alleen de dans omtrent vaccins. Het is mondiaal toonaangevend in all things corona - van tests tot een grote studie naar potentiële medicijnen. Daaruit kwamen onder meer dexamethasone, remdesivir en is ook bewezen dat het - omstreden antimalariamiddel - hydroxychloroquine niet werkt bij patiënten die al ziek zijn.\n\nNog zo’n Oxford-crack is Paul Klenerman. De immunoloog die samen met Holthof lesgeeft aan het tropischegeneeskundeprogramma deed aan Oxford alle studies naar de reactie van ons immuunsysteem op Covid-19. ‘We weten intussen veel, maar veel ook nog niet. Het is nog altijd de vraag of antilichamen, eiwitten die het virus neutraliseren, mensen na een infectie wel coronaproof maken. De kans is vrij groot van wel. Maar hoelang ze beschermd zijn, weten we niet.’\n\nVergeten puzzelstuk\n\n‘We weten nu ook meer over beschermende T-cellen, witte bloedcellen die het virus actief aanvallen. En naast antilichamen en T-cellen is er ook nog een wat vergeten puzzelstuk: wat wij het ingebakken immuunsysteem noemen.’\n\nHet is te simpel te spreken van een longziekte. We vinden het coronavirus ook in maag en darmen, heel occasioneel in hersenen. Paul Klenerman Immunoloog\n\n‘Dat is cruciaal omdat het de eerste beschermingswal vormt bij coronacontact’, zegt Klenerman. ‘Dat stukje van ons immuunsysteem lijkt tegelijk de oplossing én het probleem. Het spoelt bij sommige mensen het virus weg. Maar bij anderen veroorzaakt het net de zware ontstekingen - een gevolg van een overreactie van ons immuunsysteem - die tot de ergste variant van de ziekte leiden. Een behandeling wordt echt een groot probleem als we bloedklonters beginnen te zien, in de longen maar ook elders. Het is ook te simpel te spreken van een longziekte. We vinden het virus ook in maag en darmen, heel occasioneel in hersenen. Maar we weten niet wat het virus precies allemaal doet.’\n\n‘We moeten begrijpen waarom de ene mens het virus plat slaat als een vervelende vlieg en een ander doodziek op intensieve belandt? Leeftijd, geslacht, ras, diabetes of obesitas zeggen enkel welke type mens in de problemen komt. Ze zeggen niet waarom dat precies zo is. Minstens een deel van dat antwoord is te vinden in ons immuunsysteem.’\n\nTiltslaan\n\n‘We zijn bezig met een studie waarbij we van elke cel in het bloed in kaart brengen hoe die reageert op covid. Het doel is een gedetailleerde bloedatlas op te stellen waaruit we op korte termijn hopen te kunnen afleiden hoe ons immuunsysteem ertoe komt tilt te slaan. Sciencefiction? Nee hoor, we zullen dat snel in kaart hebben.’\n\n‘Het zou cool zijn als we een immuunpaspoort zouden kunnen opstellen en op basis daarvan bepalen welke kans je hebt om een milde of zware versie van Covid-19 te ontwikkelen. Of stel je voor dat we het immuunsysteem van ouderen zo kunnen boosten dat ze minder risico lopen ernstig ziek te worden. Het vervelende is dat oudere mensen een zwakkere immuunrespons ontwikkelen. Zie het als een soort immuniteitsgeheugenverlies. Ze worden opnieuw vatbaar voor virussen waartegen ze decennia eerder immuniteit hadden opgebouwd. Dat fenomeen maakt een vaccin complex, niet alleen bij corona overigens.’\n\nSchermvullende weergave\n\nHoe groot schat Klenerman de kans op een werkend vaccin? ‘Het vaccin wekt dezelfde respons op als het natuurlijke immuunsysteem van zieke patiënten die vechten tegen het virus. Dan heb je goede kans. Bovendien hebben we een goed doelwit: het kroonvormige omhulsel - het spike eiwit - van het virus dat dient om onze cellen binnen te dringen. Van hepatitis C, malaria en hiv weten we na decennia nog altijd niet tegen wat precies we antilichamen moeten voorzien om het virus tegen te houden.’\n\nDe beroemde virusjager Peter Piot waarschuwt voor een vaccin dat de ziekte net erger maakt. Er bestaan virussen die dat doen, knokkelkoorts is een voorbeeld. Klenerman: ‘De kans bestaat altijd dat na vaccinatie de antilichamen het virus ‘stimuleren’, dat ze het virus toelaten zich te vermenigvuldigen in plaats van het te neutraliseren. Maar het risico lijkt ons eerder klein.’\n\nDe drijfjacht van de onderzoekers op een vaccin staat in schril contrast met de oude binnenstad. Bruno Holthof leidt ons via de smalle straatjes vol houten poorten en kantelen naar Corpus Christi, het college waar hij aan verbonden is.\n\n‘The Politics of Pandemics’, staat op de cover van een rondslingerende The Economist in het studentenhuis. Betere omschrijving is een rommelig jeugdlokaal meets kasteelzaal. Datum op het tijdschrift: 14 maart.\n\n4,5 maanden na het begin van de lockdown zit Oxford nog altijd grotendeels op slot. De colleges zijn leeg door de geannuleerde zomerscholen voor studenten. Ook afwezig zijn de toeristen die normaal in dichte drommen aanschuiven om in het aanpalende Christchurch-college de Harry Potter-filmset te bezoeken. Niet voor niets noemen de andere colleges hun oudste rivalen uit het stadscentrum de ‘Hogwarts’.\n\nWe staan in het hart van een stilgevallen duizendjarig onderwijsrijk. Errond dwarrelen nevelslierten British Empire. De universiteit is eigenlijk een samenraapsel van 40 colleges. Die machtige ministadsstaatjes met eigen financiering en bestuur wedijveren eeuwen om de beste studenten, proffen, sportvelden, keuken en zelfs wijnkelders. Het is wereldwijd een uniek systeem, dat ook kritiek krijgt omdat het te elitair zou zijn. Kostprijs: 9.000 pond inschrijvingsgeld voor de universiteit, plus 2.000 à 3.000 voor het college, kost en inwoon niet meegeteld.\n\nBollebozenfabriek\n\nOxford is anno 2020 nog altijd een powerhouse. De colleges blijven bollebozenfabrieken die aan de lopende band topwetenschappers, CEO’s en politici uitspuwen.\n\nBruno Holthof verruilde bijna vijf jaar geleden het Antwerpse ZNA-ziekenhuis voor Oxford University Hospitals. Samen met de chef van het medische departement van de universiteit verbindt Holthof lijntjes tussen een nauw verbonden netwerk van research, ziekenhuis en centen. Daarvan ging de punt van de speer tegen februari op corona. Er werd geschoven met onderzoekers, artsen, verplegers en zelfs studenten. Dat ecosysteem noemt Holthof cruciaal voor de turbo-ontwikkeling van een vaccin. ‘Iedereen heeft een post aan unief, college en ziekenhuis, die aan elkaar doorfactureren wie voor wie werk levert, tot het huren van vergaderzalen toe. Het maakt de strijd om fondsen hypercompetitief, maar tegelijk is het ook erg ons-kent-ons, wat samenwerking stimuleert.’\n\nHier aan Oxford is een van de eerste baanbrekende ontwikkelingen van de geneesmiddelen ooit gedaan: penicilline. Dat was vijf man. Hoeveel volk werkt wereldwijd rond Covid-19? Paul Klenerman Immunoloog",De Britse bubbel die de wereld moet redden van corona
5f24beb605460d4c62441551,https://www.tijd.be/r/t/1/id/10242053,2020-07-31T23:00:05.000Z,"Lieven Danneels: 'Ik denk niet dat we beseffen hoe groot de economische ramp is die op ons afkomt.'\n\nAls CEO van een techbedrijf dat wereldwijd actief is, weet de Televic-topman dat we niet nog eens zes maanden zo verder kunnen doen. ‘Het leven moet normaliseren.’\n\nLieven Danneels (56) ontvangt ons in een grote, witte loods in een anonieme straat in Kortrijk. Links staat een bar, iets verder een keukentje, aan de hoge muren hangen tientallen schilderijen in verschillende stijlen en in een hoek staat een kunstwerk van porselein klaar om uitgepakt te worden. Een oude hefkraan aan het plafond toont het industriële verleden van het pand. ‘Dit is een oud douanekantoor, dat ik twee jaar geleden gekocht heb om klanten in te ontvangen en feestjes te organiseren.’\n\nOntbijt met De Tijd 9 uur, Pand 00X, Kortrijk. Met Lieven Danneels praten we over de economische ramp die door corona op ons afkomt, de groeiende extremen in onze politiek en samenleving, en hoe Vlaanderen tekortschiet in innovatie.\n\nFeestjes zijn er de jongste vijf maanden niet geweest, en de schilderijen uit onder meer India, Thailand en Frankrijk hebben geen nieuw gezelschap gekregen. Danneels houdt ervan tijdens zijn vele zakenreizen kunst te kopen, maar ook dat is er de jongste maanden dus niet van gekomen. ‘Ik mis dat reizen enorm’, zegt hij, terwijl hij een royale ontbijtmand van de lokale bakker uit de plasticfolie wikkelt.\n\nNiet dat het onbewogen tijden waren voor Televic. De ontwikkelaar van communicatiesystemen haalde eind juni Gimv als extra investeerder binnen, die enkele tientallen miljoenen euro’s op tafel legde voor 40 procent van het bedrijf. Daardoor is Televic volgens niet-bevestigde berichten minstens 150 miljoen euro waard. 60 procent van het kapitaal blijft in handen van Danneels en zijn medeoprichter en co-CEO Thomas Verstraeten.\n\nTwee derde van de omzet van 130 miljoen euro komt uit communicatie- en controlesystemen aan boord van treinen en trams, zoals informatieschermen, geluidsboodschappen en draadloos internet voor reizigers. De software- en hardwaresystemen zitten in de treinen van de NMBS en de Eurostar, maar ook in de metro van Sjanghai en de lightrail van San Francisco. De andere afdelingen van het bedrijf leveren IT-systemen voor vergaderzalen, ziekenhuizen en het onderwijs.\n\nIk ben ontgoocheld in onze virologen. Meer dan in de politici, omdat die nog ergens proberen om de boel open te houden. Lieven Danneels CEO Televic\n\nDanneels, in blauw zomers maatpak met een lichtblauw hemd, ziet er bruingebrand en ontspannen uit. Hij is net terug van een vakantie in Griekenland. ‘Toen we aankwamen, werden een veertigtal mensen uit het vliegtuig getest. Ik was erbij’, vertelt hij. ‘Als je positief bent, moet je 14 dagen in quarantaine in een overheidshotel. Die eerste 24 uur was ik echt op mijn ongemak. Ook zonder symptomen kan je besmet zijn. Ik had echt geen zin om in een hotel te belanden dat wellicht geen zicht op zee had, maar er kwam gelukkig geen telefoontje om te zeggen dat ik positief ben.’\n\nHij heeft het moeilijk met de angst die gecreëerd wordt. ‘Veel media proberen je tegenwoordig echt schrik aan te jagen. Net als sommige wetenschappers. Na vier maanden tijd vertellen ze nog altijd niets nieuws. Ik heb al die tijd nog niets bijgeleerd over het virus, behalve het feit dat ik mijn handen moet wassen.’\n\nHij beseft dat virussen moeilijk te vatten zijn. ‘Maar waarom testen we niet massaal, net als in Luxemburg of Zuid-Korea bijvoorbeeld? Niet alleen voor onze eigen veiligheid en gemoedsrust, maar ook om data te verzamelen: hoe oud ben je, hoe groot, hoe dik, welke voorgeschiedenis had je? Als we dat systematisch vanaf het begin gedaan hadden en die gegevens verwerkt hadden met datawetenschap, stonden we al veel verder in onze aanpak.’\n\nSchermvullende weergave ©Wouter Van Vooren\n\nNadat hij ons een koffie geserveerd heeft, gaat hij verder. ‘Deze crisis zal ons 50 tot 70 miljard euro kosten, lees ik. Dan is een investering van een paar honderd miljoen euro in testen eigenlijk peanuts. Het leven moet normaliseren. We kunnen niet nog zes maanden verder doen op deze manier. Natuurlijk zijn er gezondheidsrisico’s, maar maatschappelijk is dit ondraaglijk.’\n\nZijn moeder was economiste, zijn vader arts. Van de eerste heeft Danneels zijn liefde voor het zakenleven meegekregen, van de tweede zijn maatschappelijk engagement. Vandaar zijn talrijke bestuursmandaten de jongste jaren, onder meer als voorzitter van Voka West-Vlaanderen en bestuurder bij het onderzoekscentrum Imec, en nu nog als voorzitter van de Vlaamse Adviesraad voor Innoveren en Ondernemen (Vario) en bestuurder bij de KU Leuven.\n\nExport\n\nDanneels houdt van het bredere plaatje. Echt fundamenteel ziet hij de wereld niet veranderen door de coronacrisis, zegt hij. ‘Corona versnelt gewoon enkele trends die al bezig waren, zoals de deglobalisatie. Daar maak ik me zorgen over. Vlaanderen is bij uitstek een exportgedreven regio, en het feit dat iedereen zich nu terugplooit op zichzelf maakt dat we er echt niet goed voor staan. Mochten wij met Televic geen lokale verkopers en productie in China, India en de VS hebben en puur van de export moeten leven, dan stonden we er veel slechter voor op dit moment. Al die landen sluiten hun markten af.’\n\nIn normale tijden zit Danneels minimaal een week per maand in het buitenland. Echte contacten zijn ook onontbeerlijk om nieuwe contracten te sluiten, weet hij. ‘Daarom ben ik bezorgd over de Vlaamse economie. De orderboekjes voor veel van onze bedrijven mogen dan wel goedgevuld geweest zijn, komen er voldoende nieuwe klanten bij? Kijk naar onze machinebouwers: wie zal zo’n investering van meerdere miljoenen euro’s via een Teams-meeting doen?’\n\nAls de economie niet nog eens lamgelegd wordt, verwacht Televic de omzetdaling dit jaar te kunnen beperken tot 10 procent. Het bedrijf kan volgens Danneels ook een tweede coronagolf overleven. Maar de kapitaalinjectie van de investeringsmaatschappij Gimv kwam er met de ambitie de activiteiten in vijf jaar nog eens te verdubbelen. Lukt dat wel in deze onzekere tijden?\n\n‘Als ik morgen vierhonderd ingenieurs zou kunnen aanwerven en daar de middelen voor had, kan ik die onmiddellijk werk geven’, zegt Danneels stellig. ‘De groeimogelijkheden zijn enorm, bijvoorbeeld in de gezondheidszorg, waarin we ook actief zijn met communicatiesystemen voor verpleging. Maar we vinden die ingenieurs niet. Misschien komt er wel wat ontspanning op de krappe arbeidsmarkt door de coronacrisis, maar fundamenteel zal dat toch niet zo veel veranderen. De digitalisering zal na de crisis alleen maar versnellen.’\n\nOnderwijs\n\nZo ook in het onderwijs, waar Televic actief is in e-learning. ‘Online leren zit in de lift, maar contactonderwijs zal altijd belangrijk blijven wegens de bildung’, vertelt Danneels. ‘Iedereen herinnert zich van zijn middelbare onderwijs wel enkele leraars die een grote indruk gemaakt hebben. Stel je voor dat zij enkel online les gegeven hadden: was het effect dan hetzelfde geweest? Daarom geloof ik in blended learning: je zal steeds iemand nodig hebben die je uitdaagt en discussies uitlokt.’\n\nWe zijn te zelfgenoegzaam in Vlaanderen. Lieven Danneels Televic\n\nAan het Vlaamse kabinet Onderwijs stelde Televic zijn systeem van e-assessment voor, zegt Danneels. ‘Wij hebben meer dan 4 miljoen vragen klaarzitten van alle leergangen in het middelbaar onderwijs. Wij kunnen de vooruitgang in kaart brengen, ingrijpen als studenten telkens dezelfde soort fouten maken of het aan de leraar signaleren als het niveau te moeilijk wordt. Maar de besluitvorming om zoiets te gebruiken, om bijvoorbeeld nog meer oefeningen thuis te doen, gaat ongelooflijk traag in de politiek en de onderwijswereld, ook in deze coronatijden.’\n\nWe zijn te zelfgenoegzaam in Vlaanderen als we denken dat we een innovatieve regio zijn, vindt Danneels. ‘De ambitie van de Vlaamse regering is in de top vijf te geraken, en we staan op plaats 40 van de regionale innovatie-index. Long way to go, dus. Op veel vlakken lopen we achter: levenslang leren of valorisatie van goede ideeën bijvoorbeeld. En nu de crisis veel geld opslorpt, hoop ik dat de kloof met landen als Duitsland, die veel meer middelen hebben om hierin te investeren, niet nog groter wordt.’\n\nSchermvullende weergave ©Wouter Van Vooren\n\n‘Ik denk niet dat we beseffen hoe groot de economische ramp is die op ons afkomt’, vervolgt hij. ‘Er zijn veel mensen die denken dat de economie werkt als een gasvuur, dat je aan en af kunt zetten. Onze economie is een fijnmazig weefsel dat heel complex in elkaar zit. We zitten met ons bedrijf in China, India, de VS, Duitsland, Frankrijk en het VK, dus ik ben tamelijk goedgeplaatst om de verschillen te zien. In Duitsland zijn onze vestigingen bijvoorbeeld nooit gesloten, en ook Nederland haalt veel betere resultaten dan wij, zonder strenger te zijn.’\n\n‘Wat kunnen zij dat wij niet kunnen?’, vraagt hij zich af, zonder een antwoord op die vraag te hebben. Maar zijn oordeel is streng. ‘Ik ben ontgoocheld in onze virologen. Meer dan in de politici, omdat die nog ergens proberen de boel open te houden. Voor wetenschappers is het makkelijker: zij moeten enkel voor hun eigen winkel spreken.’\n\nHij maakt zich ook zorgen over de groeiende extremen in onze politiek en samenleving. ‘Het is heel gemakkelijk, ook voor sommige media, om vanaf de zijlijn te roepen hoe het beter moet. Van een Duitse collega bij Siemens leerde ik het volgende: in Theorie sind Theorie und Praxis gleich. Aber nur in der Praxis nicht.’",Lieven Danneels ‘De economie is geen gasvuur dat je aan en af zet'
5f24beb6d2ba3e982b0e7d6e,https://www.tijd.be/r/t/1/id/10242393,2020-07-31T23:11:05.000Z,"‘Er is een constante stroom van kritiek, waarbij enkel wordt gefocust op wat slecht gaat’, zucht federaal minister Philippe De Backer (Open VLD). Hij verdedigt het coronabeleid, al toont hij zich kritisch voor het contactonderzoek. ‘Door een domme bevoegdheidsdiscussie is tijd verloren.’\n\nPhilippe De Backer is 555 dagen nadat hij zijn politiek afscheid heeft aangekondigd nog altijd minister. Hij beloofde te blijven tot er een nieuwe regering is, maar die laat op zich wachten. Tijdens de coronacrisis was de minister van Digitale Agenda, Telecommunicatie en Post eerst een toeschouwer. Hoe erger het werd, hoe meer bevoegdheden hij kreeg. Met zijn taskforce werd hij verantwoordelijk voor het uitbouwen van een teststrategie, het zoeken naar beschermingsmateriaal en het ondersteunen van het contactonderzoek. ‘Het lijntje is langer dan mijn ministertitel’, lacht de Antwerpenaar.\n\nDe Backer, eerder bestuurder dan politicus van de grote woorden, kon zich uitleven in de crisis. ‘Mijn beslissing staat vast, I quit. Ik trek me van alle spelletjes geen bal aan en ik doe wat er moet gebeuren’, zegt hij. Zijn wetenschappelijke achtergrond - de liberaal is doctor in de biotechnolo- gie - kwam van pas bij zijn opdracht. ‘Het helpt dat je snel doorhebt wanneer iemand onhaalbare dingen zegt, zoals dat elke Belg wekelijks getest moet worden.’ Al moeten we ook niet overdrijven. ‘If you mix science and politics, you get politics.’\n\nWe dachten veilig te zijn tot het najaar, maar de tweede golf overvalt ons nu al. Was het uitbreiden van de bubbel naar 15 mensen de versoepeling te veel?\n\nPhilippe De Backer: ‘Dat is te gemakkelijk. Het ligt altijd aan een combinatie van factoren. Er zijn mensen teruggekeerd van vakantie, er is laksheid ontstaan over de hygiënemaatregelen en het aantal sociale contacten is fors toegenomen. Er waren grote trouwfeesten en andere feestjes, waarbij de regels niet altijd werden gerespecteerd. Als iedereen de regels had gevolgd, had het virus zich niet zo snel kunnen verspreiden.’\n\n‘Het helpt niet dat we een verstedelijkt land met een hoge bevolkingsdichtheid zijn. Iemand die aan de ene kant van België woont, kan aan de andere kant werken. Vergelijk dat met het Verenigd Koninkrijk, waar er een opstoot was in Leicester. Die stad kan je in quarantaine steken, want errond heb je enkel weiden. Bij ons is dat veel moeilijker. Waar stopt Antwerpen? De stadsgrenzen? Ekeren? Brasschaat?’\n\nPhilippe De Backer (41)\n\nDe Backer is sinds december 2018, toen de N-VA uit de federale regering verdween, als minister bevoegd voor Digitale Agenda, Telecommunicatie en Post. Voordien was hij staatssecretaris voor de Strijd tegen Sociale Fraude, de Noordzee en Privacy. De Antwerpenaar, een doctor in de biotechnologie, was tussen 2008 en 2010 voorzitter van Jong VLD. In 2011 belandde hij in het Europees Parlement, waarin hij zetelde tot hij in 2016 staatssecretaris werd.\n\nDe politiek draagt toch ook een verantwoordelijkheid? Zo staat de contacttracing nog steeds niet op punt, waardoor niet alle contacten van besmette personen worden gecontacteerd.\n\nDe Backer: ‘We hadden gehoopt dat de zomer ons respijt zou geven, maar dat is niet zo. Daardoor moeten we de wielen van de Formule 1-wagen vervangen terwijl we aan het rijden zijn. Het klopt dat tijd is verloren. Door een domme bevoegdheidsdiscussie dan nog. Ik ben beginnen te onderzoeken welke rol een app kan spelen in de contacttracing. Vrij snel bleek dat de normale contacttracing belangrijker zou zijn.’\n\n‘Maar de regio’s dachten op basis daarvan dat wij dat contactonderzoek zouden doen. Terwijl wij dat niet mochten. De Raad van State is duidelijk: het is een regionale bevoegdheid. Bovendien hebben enkel de regio’s toegang tot alle persoonlijke gegevens die achter de testresultaten van het wetenschappelijke instituut Sciensano zitten. De complexiteit van ons land heeft ons op dat moment niet geholpen. Maar goed, het systeem staat er nu.’\n\nVindt u dat? Het regende getuigenissen van mensen die te laat werden gecontacteerd.\n\nDe Backer: ‘Een vertraging kan verschillende redenen hebben. Er kan tijd verloren gaan bij het transport van de tests bij de huisarts of tussen de labo’s, bijvoorbeeld omdat er veel tests zijn. We hebben daar termijnen op gezet, waardoor we tijd hebben gewonnen. Sciensano stuurde de info over wie positief was maar één keer per dag door naar de contactonderzoekers, dat gebeurt nu meerdere keren per dag.’\n\n‘Natuurlijk zijn er nog altijd een paar kleinere dingen die beter kunnen. Ongeveer 85 procent van de gecontacteerde mensen neemt zijn telefoon op. Bij de overige 15 procent gaat men langs. Bij ongeveer de helft daarvan geraakt men binnen. We lopen zo nog altijd mensen mis. 5 à 6 procent geeft geen contacten door. Ook daar zit nog wat winst op. Maar het belangrijkste voor mij is dat casemanagers sneller aan clusteranalyse en brondetectie gaan doen. Zij moeten uitzoeken hoe mensen besmet zijn geraakt.’\n\nPrivacy mag nooit in de weg staan als je mensenlevens kan redden. Philippe De Backer Federaal minister\n\nDe regio’s zijn daar nog steeds niet mee begonnen.\n\nDe Backer: ‘Dat is een probleem en het is niet gemakkelijk op te lossen. Je vindt niet zomaar artsen die dat kunnen doen. De regio’s moeten creatief zijn. De tijd dringt.’\n\nHet contactonderzoek liep ook vertraging op vanwege privacy-issues. Zijn die van de baan?\n\nDe Backer: ‘Je mag privacy echt niet te grabbel gooien en ik ben een grote voorstander van de Europese privacyregeling GDPR. Maar je zit in een sanitaire crisis en daarvoor zijn er uitzonderingen. Privacy mag nooit in de weg staan als je mensenlevens kan redden. Je moet kunnen vragen met wie en waar mensen zijn geweest. Bij het contactonderzoek werd dat plots allemaal in twijfel gesteld. Ik heb nooit goed begrepen waarom. De Gegevensbeschermingsautoriteit is altijd zeer duidelijk geweest. Zolang het over een tijdelijke infrastructuur gaat, kan veel. Als de crisis voorbij is, moeten al die data weg.’\n\nNu almaar meer mensen besmet geraken, is er bezorgdheid dat we niet snel genoeg kunnen testen. Hoe gaat het daarmee?\n\nDe Backer: ‘We voeren nu ongeveer 22.000 tests per dag uit. Daarmee behoren we tot de besten van Europa, maar we moeten nog een tandje bijsteken. Van Sciensano moeten we tegen het najaar, wanneer het griepseizoen start, naar 50.000 en op sommige dagen naar 70.000 testen kunnen gaan. De labo’s kunnen tegen dan tot 40.000 tests per dag aan, de rest zal de overheid moeten doen. We zijn locaties aan het zoeken om teststraten bij te zetten. We gaan zelf machines en de chemische stoffen om te testen kopen. Het is een gigantische logistieke operatie, waarbij we studenten en verpleegkundigen willen inzetten om de huisartsen te ontlasten.’\n\nOnder meer door de problemen met het contactonderzoek is het beeld ontstaan dat de Belgische aanpak rampzalig is. Terecht?\n\nDe Backer: ‘Nederland kampt met ongeveer dezelfde problemen als wij, maar het debat wordt daar veel zakelijker gevoerd en daar ben ik toch een beetje jaloers op. Hier is alles zo emotioneel. Er is een constante stroom van kritiek, waarbij enkel wordt gefocust op wat slecht gaat. De media hebben heel hard ingezoomd op de tekorten aan beschermingsmateriaal. Wat blijft daar nu van over? Behalve het gevoel bij de bevolking dat de politiek het niet kan? Het is gemakkelijk hé: ik ben in de Kamer gaan uitleggen dat we 3 miljoen slechte maskers hadden gekregen. We hebben ze niet verdeeld, waardoor er nooit een gevaar is geweest voor de volksgezondheid. Goed gereageerd, denk ik. Maar sommigen zeggen: incompetente idioot. Fine. Iedereen krijgt kletsen tijdens een crisis. De enige manier om het vol te houden is transparant zijn.’\n\nIedereen krijgt kletsen tijdens een crisis. De enige manier om het vol te houden is transparant zijn. Philippe De Backer Federaal minister\n\n‘Onze ziekenhuizen hebben tijdens de eerste golf standgehouden, we hebben na de aanvankelijke problemen alle rusthuisbewoners getest en in twee weken hebben we grote bestellingen beschermingsmateriaal binnengehaald. We hebben intussen miljoenen maskers in voorraad, dus tekorten zullen er niet meer zijn. Ik vind dat allemaal best oké, maar er is een beeld ontstaan dat het op niks trekt. Spijtig.’\n\nAls politici voortdurend naar elkaar wijzen, moet je daar niet verwonderd over zijn.\n\nDe Backer: (zucht) ‘Bekwame mensen die het goed menen, lopen vast in het systeem. Je kunt daardoor misschien 100 procent boven jezelf uitstijgen, maar niet de 200 procent die nodig is in een crisis. Negen ministers die bevoegd zijn voor welzijn, dat is echt niet werkbaar. De complexiteit van dit land maakt dat het gemakkelijk is een paraplu open te trekken. Sommige mensen hebben we niet gezien. Dat geldt zowel op ambtelijk als op politiek niveau.’\n\nHebt u het over Wouter Beke (CD&V)?\n\nDe Backer: ‘Ik ben in een polemiek met Wouter gestapt en ik wil daar echt van af. Het gaat over het systeem. Ik heb wat internationale ervaring en geloof me: Belgische politici moeten niet onderdoen voor buitenlandse.’\n\n‘Maar naast de staatsstructuur helpt het niet dat er geen echte federale regering is. Iedereen was in deze crisis oppositie, terwijl dit land zo snel mogelijk een regering moet krijgen die op een zakelijke manier naar onze arbeidsmarkt en de fiscaliteit gaat kijken. En die iets doet aan de pijnpunten die tijdens deze crisis blootgelegd zijn. Met een relanceplan alleen gaan we er niet komen. Rechts en links verzoenen, zo moeilijk kan dat toch niet zijn? Maak een deal over noodzakelijke hervormingen en investeringen die belangrijk zijn, zoals in de zorg, innovatie en digitalisering. Zoals het nu gaat, kan het echt niet verder.’\n\nDe complexiteit van dit land maakt dat het gemakkelijk is een paraplu open te trekken. Sommige mensen hebben we niet gezien. Philippe De Backer Federaal minister\n\nWaarom stapt u eigenlijk uit de politiek?\n\nDe Backer: ‘Ik heb als Europees Parlementslid en federaal minister de twee mooiste mandaten bekleed die je kan hebben. Maar ik heb me de vraag gesteld wat ik de komende twintig jaar wil doen en dat was terugkeren naar de privésector. Ik zou nog altijd kunnen functioneren in de politiek. Maar ik heb zin om meer vrijheid te hebben en daaruit iets op te bouwen. Tijdens deze crisis kon ik dat doen: met de taskforce heb ik een start-up gebouwd in een week. Laat mij maar voort start-ups en bedrijven bouwen in de privé.’\n\nOmdat zoiets in onze verlamde en door stratego gedomineerde politiek niet meer lukt?",'Het beeld is ontstaan dat het allemaal op niks trekt. Spijtig'
5f24f6f8a610795ad73e672c,https://www.demorgen.be/nieuws/vlaamse-burgemeesters-krijgen-nu-ook-covidcijfers-op-wijkniveau-op-basis-hiervan-kan-je-nog-geen-maatregelen-nemen~ba227b94/,2020-07-31T20:51:00.000Z,"De Vlaamse steden en gemeenten zien vanaf nu in welke wijken de coronabesmettingen op hun grondgebied zitten. Interessant, maar ook onvoldoende, klinkt het. ‘Besmettingshaarden ga je er niet mee opsporen.’ In het zwaar getroffen Antwerpen komen de data dan weer te laat.",Vlaamse burgemeesters krijgen nu ook covidcijfers op wijkniveau: ‘Op basis hiervan kan je nog geen maatregelen nemen’
5f24f6fae7a8e92a50fb0f39,https://www.nieuwsblad.be/cnt/dmf20200801_91557468,2020-08-01T04:07:08.000Z,"De Amerikaanse president Donald Trump gaat de populaire socialemedia-app TikTok van het Chinese bedrijf ByteDance verbieden in de Verenigde Staten. Dat heeft hij vrijdag meegedeeld tegen journalisten aan boord van het presidentiële vliegtuig Air Force One.\n\nHet financiële persbureau Bloomberg had eerder op basis van ingewijden nog gemeld dat Trump zou werken aan een order, waarbij ByteDance zou worden gedwongen om TikTok te verkopen. Het technologiebedrijf Microsoft zou zelfs al gesprekken hebben opgestart om de Amerikaanse activiteiten van TikTok in handen te krijgen.\n\nTrump vertelde journalisten over het verbod tijdens een vlucht met Air Force One. Foto: AP\n\nPopulair bij tieners\n\nMaar Trump stelt nu dat hij nog een stap verder wil gaan. “Wat TikTok betreft, we gaan ze verbieden in de Verenigde Staten”, zo klinkt het. Volgens de Amerikaanse media zou hij het verbod zaterdag al willen uitvaardigen.\n\nLEES OOK. Celine en Michiel, Vlaanderens populairste TikTokkers: “Wij zijn ook gewoon maar mensen die werken. Al is ons werk net iets anders dan dat van de gemiddelde Vlaming”\n\nTikTok, waarop gebruikers korte filmpjes kunnen plaatsen, is erg populair bij tieners. Maar de Verenigde Staten zien daarin een gevaar voor de nationale veiligheid, omdat ByteDance op die manier veel informatie over Amerikaanse burgers kan vergaren. Die informatie wordt volgens de Amerikanen mogelijk doorgespeeld naar de Chinese overheid. TikTok heeft altijd al ontkend dat gebruikersdata worden doorgegeven aan Peking. Door een politiek conflict heeft ook India de app al geband in het land.",Donald Trump wil TikTok verbieden in Verenigde Staten
5f252f37e3a18ff417a7d3f0,http://feeds.nieuwsblad.be/~r/nieuws/snelnieuws/~3/y5Enc-K0RYQ/dmf20200731_95797226,2020-07-31T16:05:27.000Z,"De afgelopen week werden gemiddeld iets meer dan 370 Belgen per dag besmet met het coronavirus. Uit de data die Sciensano elke dag verzamelt, blijkt dat een opvallende groep het vaakst een besmetting heeft opgelopen de jongste zeven dagen.\n\nVan 24 tot 31 juli legden gemiddeld zo’n 371 mensen een positieve coronatest af, een stijging met 62 procent ten opzichte van de week voordien – toen lag het gemiddelde nog op 228. Het aantal ziekenhuisopnames ...","Het profiel van de gemiddelde coronapatiënt: het virus maakt geen onderscheid, maar één groep steekt er toch bovenuit"
5f252f37e3a18ff417a7d3f4,http://feeds.nieuwsblad.be/~r/nieuws/snelnieuws/~3/-NTmkFFDQgg/dmf20200801_91557468,2020-08-01T04:07:08.000Z,"De Amerikaanse president Donald Trump gaat de populaire socialemedia-app TikTok van het Chinese bedrijf ByteDance verbieden in de Verenigde Staten. Dat heeft hij vrijdag meegedeeld tegen journalisten aan boord van het presidentiële vliegtuig Air Force One.\n\nHet financiële persbureau Bloomberg had eerder op basis van ingewijden nog gemeld dat Trump zou werken aan een order, waarbij ByteDance zou worden gedwongen om TikTok te verkopen. Het technologiebedrijf Microsoft zou zelfs al gesprekken hebben opgestart om de Amerikaanse activiteiten van TikTok in handen te krijgen.\n\nTrump vertelde journalisten over het verbod tijdens een vlucht met Air Force One. Foto: AP\n\nPopulair bij tieners\n\nMaar Trump stelt nu dat hij nog een stap verder wil gaan. “Wat TikTok betreft, we gaan ze verbieden in de Verenigde Staten”, zo klinkt het. Volgens de Amerikaanse media zou hij het verbod zaterdag al willen uitvaardigen.\n\nLEES OOK. Celine en Michiel, Vlaanderens populairste TikTokkers: “Wij zijn ook gewoon maar mensen die werken. Al is ons werk net iets anders dan dat van de gemiddelde Vlaming”\n\nTikTok, waarop gebruikers korte filmpjes kunnen plaatsen, is erg populair bij tieners. Maar de Verenigde Staten zien daarin een gevaar voor de nationale veiligheid, omdat ByteDance op die manier veel informatie over Amerikaanse burgers kan vergaren. Die informatie wordt volgens de Amerikanen mogelijk doorgespeeld naar de Chinese overheid. TikTok heeft altijd al ontkend dat gebruikersdata worden doorgegeven aan Peking. Door een politiek conflict heeft ook India de app al geband in het land.",Donald Trump wil TikTok verbieden in Verenigde Staten
5f252f3a1e7e21c445848286,https://www.standaard.be/cnt/dmf20200801_91848693,2020-08-01T04:57:00.000Z,"De Amerikaanse president is ervan overtuigd dat de populaire app van het Chinese bedrijf ByteDance te veel informatie van de burgers ontfutselt.\n\nDe Amerikaanse president Donald Trump wil de populaire app Tiktok verbieden in de Verenigde Staten. Dat heeft hij vrijdag (lokale tijd) meegedeeld tegen journalisten aan boord van het presidentiële vliegtuig Air Force One.\n\nHet financiële persbureau Bloomberg had eerder op basis van ingewijden nog gemeld dat Trump zou werken aan een wettelijke opstelling waarbij ByteDance zou worden gedwongen om Tiktok te verkopen. Het technologiebedrijf Microsoft zou zelfs al gesprekken hebben opgestart om de Amerikaanse activiteiten van Tiktok in handen te krijgen.\n\nMaar Trump stelt nu dat hij nog een stap verder wil gaan. ‘Wat Tiktok betreft, we gaan dat verbieden in de Verenigde Staten’, zo klinkt het. Volgens de Amerikaanse media zou hij het verbod zaterdag al willen uitvaardigen.\n\nInformatie\n\nTiktok, waarop gebruikers korte filmpjes kunnen plaatsen, is erg populair bij tieners. Maar de Verenigde Staten zien daarin al langer een gevaar voor de nationale veiligheid, omdat ByteDance op die manier veel informatie over Amerikaanse burgers kan vergaren. Die informatie wordt volgens de Amerikanen mogelijk doorgespeeld naar de Chinese overheid. ‘Deze app vormt een bedreiging voor onze privacy’, zei vicepresident Pence eerder al.\n\nTiktok heeft altijd al ontkend dat gebruikersdata worden doorgegeven aan Peking. Alle data worden, volgens het bedrijf, opgeslagen buiten China.",Trump neemt Tiktok in het vizier: ‘We gaan dat verbieden’
5f252f3aecba78d292fd8252,https://www.nieuwsblad.be/cnt/dmf20200801_93150988,2020-08-01T08:33:47.000Z,"Miljardair Jeffrey Epstein zou volgens de vrijdag vrijgegeven rechtbankdocumenten geprobeerd hebben om een minderjarig meisje te dwingen tot seks met prins Andrew, zodat hij materiaal in handen had om hem te kunnen chanteren. Epstein zou het meisje bovendien aan ’talloze politici en buitenlandse presidenten’ hebben verhandeld. Dat meldt The Guardian.\n\nDe documenten die vrijdag door een rechtbank in New York werden vrijgegeven, bevatten verklaringen van van een destijds minderjarig meisje, anoniem aangeduid als Jane Doe #3. Dit zou om Virginia Roberts Giuffre gaan, de meest bekende beschuldiger van Epstein en prins Andrew. Het meisje zou instructies gekregen hebben om “de prins te geven wat hij maar eist en de details van het seksueel misbruik terug te koppelen”. Zij stelt in de documentatie dat ze drie keer seks had met prins Andrew: een keer tijdens een ’orgie op het eiland’, een keer in het huis van Ghislaine Maxwell in Londen en een keer in zijn huis in New York. De precieze data worden niet gegeven.\n\nEpstein zou het meisje seksueel verhandelen aan machtige mensen om “zich in de gunst te spelen bij hen, voor zaken, persoonlijk, politiek en financieel gewin, alsook om potentieel chantagemateriaal te verkrijgen”. Dit zou gaan om “talloze prominente Amerikaanse politici, machtige zakelijke topmannen, buitenlandse presidenten, een bekende premier en andere wereldleiders”.\n\nLEES OOK. “Bill Clinton gezien op Epsteins ‘orgie-eiland’ met twee jonge meisjes”\n\nEr wordt ook geclaimd dat prins Andrew heeft geprobeerd voor Epstein te lobbyen in de Verenigde Staten om zo een gunstige deal te krijgen als de miljardair het misbruik van tientallen minderjarige meisjes zou bekennen.\n\nDe papieren zijn deel van een eerdere civiele rechtszaak uit 2015 tussen Epstein en Ghislaine Maxwell versus Virginia Giuffre. Ghislaine Maxwell probeerde via haar advocaten de bewuste documenten geheim te houden. Een rechter besloot dat deze openbaar gemaakt moesten worden. Volgens The Guardian werden vergelijkbare beschuldigingen dat prins Andrew seks had met een minderjarig meisje, destijds verwijderd uit de documentatie.\n\nVirginia Giuffre claimt al jaren dat zij gedwongen werd seks te hebben met prins Andrew. De prins heeft dat tot heden altijd met klem ontkend en deed dat ook in een interview met de BBC, dat echter vanwege zijn ongeloofwaardige optreden, leidde tot het neerleggen van zijn publieke functies.",Vrijgegeven documenten: “Epstein dwong meisje tot seks met prins Andrew en vele andere prominenten”
5f25677510882d0825415a05,http://feeds.nieuwsblad.be/~r/nieuws/snelnieuws/~3/fl2fwVYb5pM/dmf20200801_93150988,2020-08-01T08:33:47.000Z,"Miljardair Jeffrey Epstein zou volgens de vrijdag vrijgegeven rechtbankdocumenten geprobeerd hebben om een minderjarig meisje te dwingen tot seks met prins Andrew, zodat hij materiaal in handen had om hem te kunnen chanteren. Epstein zou het meisje bovendien aan ’talloze politici en buitenlandse presidenten’ hebben verhandeld. Dat meldt The Guardian.\n\nDe documenten die vrijdag door een rechtbank in New York werden vrijgegeven, bevatten verklaringen van van een destijds minderjarig meisje, anoniem aangeduid als Jane Doe #3. Dit zou om Virginia Roberts Giuffre gaan, de meest bekende beschuldiger van Epstein en prins Andrew. Het meisje zou instructies gekregen hebben om “de prins te geven wat hij maar eist en de details van het seksueel misbruik terug te koppelen”. Zij stelt in de documentatie dat ze drie keer seks had met prins Andrew: een keer tijdens een ’orgie op het eiland’, een keer in het huis van Ghislaine Maxwell in Londen en een keer in zijn huis in New York. De precieze data worden niet gegeven.\n\nEpstein zou het meisje seksueel verhandelen aan machtige mensen om “zich in de gunst te spelen bij hen, voor zaken, persoonlijk, politiek en financieel gewin, alsook om potentieel chantagemateriaal te verkrijgen”. Dit zou gaan om “talloze prominente Amerikaanse politici, machtige zakelijke topmannen, buitenlandse presidenten, een bekende premier en andere wereldleiders”.\n\nLEES OOK. “Bill Clinton gezien op Epsteins ‘orgie-eiland’ met twee jonge meisjes”\n\nEr wordt ook geclaimd dat prins Andrew heeft geprobeerd voor Epstein te lobbyen in de Verenigde Staten om zo een gunstige deal te krijgen als de miljardair het misbruik van tientallen minderjarige meisjes zou bekennen.\n\nDe papieren zijn deel van een eerdere civiele rechtszaak uit 2015 tussen Epstein en Ghislaine Maxwell versus Virginia Giuffre. Ghislaine Maxwell probeerde via haar advocaten de bewuste documenten geheim te houden. Een rechter besloot dat deze openbaar gemaakt moesten worden. Volgens The Guardian werden vergelijkbare beschuldigingen dat prins Andrew seks had met een minderjarig meisje, destijds verwijderd uit de documentatie.\n\nVirginia Giuffre claimt al jaren dat zij gedwongen werd seks te hebben met prins Andrew. De prins heeft dat tot heden altijd met klem ontkend en deed dat ook in een interview met de BBC, dat echter vanwege zijn ongeloofwaardige optreden, leidde tot het neerleggen van zijn publieke functies.",Vrijgegeven documenten: “Epstein dwong meisje tot seks met prins Andrew en vele andere prominenten”
5f25677a4b2eeeb056d02c3d,https://www.knack.be/nieuws/belgie/federale-regering-heeft-strategisch-plan-klaar-met-coronacommissaris/article-news-1625433.html,2020-08-01T09:55:08.000Z,"De federale regering legt een plan op tafel om een volgende coronagolf zo snel mogelijk in te dijken. Daar maakt een coronacommissaris deel van uit.\n\nDe federale regering heeft een eerste versie van een strategisch plan opgesteld om de huidige maar ook komende coronagolven zo snel mogelijk in te dijken en te vermijden dat de fouten uit de eerste golf worden herhaald. Het Laatste Nieuws, De Tijd en Het Nieuwsblad konden de hand leggen op meer details uit dat plan.\n\nZo pleit het plan voor een coronacommissaris - naar analogie met de griepcommissaris, in casu viroloog Marc Van Ranst. Een taakomschrijving is nog niet vastgelegd. Pas als dat gebeurd is, zal er ook iemand worden aangeduid.\n\nTesten\n\nNog volgens het plan zouden er in de piekperiodes zeker 50.000 tests per dag moeten kunnen gebeuren. De klinische labo's zullen dat tempo wellicht niet kunnen volgen en het blijft ook een vraagteken of er daarvoor voldoende reagentia geleverd kunnen worden. Federaal minister Philippe De Backer (Open Vld), die een taskforce rond het uitbouwen van een teststrategie en de zoektocht naar beschermingsmateriaal leidt, zegt in een interview met De Tijd dat de laboratoria tegen het najaar tot 40.000 tests per dag aankunnen, en dat de overheid de rest zal doen. 'We zijn locaties aan het zoeken om teststraten bij te zetten. We gaan zelf machines en de chemische stoffen om te testen, kopen', klinkt het.\n\nIn het strategisch plan van de overheid staat ook dat de labo's binnen de 24 uur resultaten zullen moeten doorgeven. Is de test positief, dan moeten ze bovendien binnen de twee uur Sciensano verwittigen, zodat de databank daar up-to-date blijft.\n\nAlarm\n\nDe overheid wil daarnaast een alarmsysteem op poten zetten. Als er in een bedrijf of een woonzorgcentrum twee gevallen zijn in één of twee weken tijd, moet er een hele keten geactiveerd worden tot op provinciaal niveau. Worden er meerdere gevallen vastgesteld binnen een gemeente, dan moet die informatie onmiddellijk doorstromen naar Binnenlandse Zaken en het Crisiscentrum.\n\nOok het griepvaccin wordt volgens de regering belangrijk. De overheid wil breder inenten tegen de griep, om te voorkomen dat de gezondheidszorg in het najaar overbelast geraakt door de combinatie van corona- en grieppatiënten.\n\nHet kabinet van minister van Volksgezondheid Maggie De Block (Open Vld) overlegde het plan uitvoerig met de sector, maar het draaiboek is nog niet af. De bedoeling is dat andere kabinetten en ook de deelstaten verder uitbreiden. De regering voorziet er voor dit jaar al minstens 35 miljoen euro voor, voor 2021 is 45,5 miljoen euro begroot.\n\nDe federale regering heeft een eerste versie van een strategisch plan opgesteld om de huidige maar ook komende coronagolven zo snel mogelijk in te dijken en te vermijden dat de fouten uit de eerste golf worden herhaald. Het Laatste Nieuws, De Tijd en Het Nieuwsblad konden de hand leggen op meer details uit dat plan. Zo pleit het plan voor een coronacommissaris - naar analogie met de griepcommissaris, in casu viroloog Marc Van Ranst. Een taakomschrijving is nog niet vastgelegd. Pas als dat gebeurd is, zal er ook iemand worden aangeduid. Nog volgens het plan zouden er in de piekperiodes zeker 50.000 tests per dag moeten kunnen gebeuren. De klinische labo's zullen dat tempo wellicht niet kunnen volgen en het blijft ook een vraagteken of er daarvoor voldoende reagentia geleverd kunnen worden. Federaal minister Philippe De Backer (Open Vld), die een taskforce rond het uitbouwen van een teststrategie en de zoektocht naar beschermingsmateriaal leidt, zegt in een interview met De Tijd dat de laboratoria tegen het najaar tot 40.000 tests per dag aankunnen, en dat de overheid de rest zal doen. 'We zijn locaties aan het zoeken om teststraten bij te zetten. We gaan zelf machines en de chemische stoffen om te testen, kopen', klinkt het. In het strategisch plan van de overheid staat ook dat de labo's binnen de 24 uur resultaten zullen moeten doorgeven. Is de test positief, dan moeten ze bovendien binnen de twee uur Sciensano verwittigen, zodat de databank daar up-to-date blijft. De overheid wil daarnaast een alarmsysteem op poten zetten. Als er in een bedrijf of een woonzorgcentrum twee gevallen zijn in één of twee weken tijd, moet er een hele keten geactiveerd worden tot op provinciaal niveau. Worden er meerdere gevallen vastgesteld binnen een gemeente, dan moet die informatie onmiddellijk doorstromen naar Binnenlandse Zaken en het Crisiscentrum. Ook het griepvaccin wordt volgens de regering belangrijk. De overheid wil breder inenten tegen de griep, om te voorkomen dat de gezondheidszorg in het najaar overbelast geraakt door de combinatie van corona- en grieppatiënten. Het kabinet van minister van Volksgezondheid Maggie De Block (Open Vld) overlegde het plan uitvoerig met de sector, maar het draaiboek is nog niet af. De bedoeling is dat andere kabinetten en ook de deelstaten verder uitbreiden. De regering voorziet er voor dit jaar al minstens 35 miljoen euro voor, voor 2021 is 45,5 miljoen euro begroot.",Federale regering heeft strategisch plan klaar met coronacommissaris
5f2680b9324c9892613547c3,https://www.tijd.be/r/t/1/id/10242608,2020-08-02T08:12:41.000Z,"Nu iedereen achter een mondmasker schuilgaat, staat gezichtsherkenning op losse schroeven: de foutenmarges van de algoritmes schieten de hoogte in. Maar ze kunnen snel genoeg leren bedekte gezichten te herkennen.\n\nHet mondmasker is in geen tijd breed ingeburgerd geraakt in ons land. In de provincie Antwerpen is het overal buiten verplicht. Maar stel dat u over de Meir kuiert met uw mondmasker op en u wil uw iPhone even gebruiken? Nieuwere iPhones werken met FaceID, waarbij een algoritme in de smartphone uw gezicht 'herkent' door het te matchen met een eerdere foto van uzelf. Pas dan ontgrendelt de iPhone zich.\n\nLukt dat nog wel nu een deel van uw gezicht afgeschermd is met een mondmasker? Over die vraag boog het Amerikaanse National Institute of Standards and Technology zich, een agentschap dat focust op innovatie. Het bestudeerde 89 commerciële gezichtsherkenningssystemen. Het experiment ging als volgt: 6 miljoen foto's kregen een digitale variant van een mondmasker opgekleefd, in negen verschillende vormen en maten. Geen van die 89 algoritmes was al getraind om met zo'n mondmasker om te gaan.\n\nDe algoritmes wilden hun werk doen. Ze probeerden de persoon met mondmasker te herkennen door die te matchen met een eerdere foto van dezelfde persoon. De resultaten waren niet denderend. De beste algoritmes slaagden er in 5 procent van de gevallen niet in de persoon te herkennen, de slechtste zelfs in de helft van de gevallen niet. Bij eerdere experimenten zonder mondmasker lag de foutenmarge bij de toppers op 0,3 procent. 'Mondmaskers maken de algoritmes die op gezichtsherkenning werken kapot', concludeerde het gereputeerde Amerikaanse techblad The Verge.\n\nJe moet ervan uitgaan dat de grens voor een algoritme ligt waar hij voor de mens ook ligt. Wiebe Van Ranst Postdoctoraal onderzoeker computervisie\n\nVlaamse experts in artificiële intelligentie kijken niet op van die resultaten. 'De opkomst van het mondmasker is een ramp voor het wereldje van gezichtsherkenning', zegt Jonathan Berte, de CEO van het Gentse AI-bedrijf Robovision, dat om ethische redenen zelf niet actief is met de technologie. Artificiële intelligentie is het idee dat technologie ooit de menselijke intelligentie zal benaderen. Gezichtsherkenning behoort tot dat vakdomein. Maar als een algoritme al zo in de war is van een mondmasker, staat de artificiële intelligentie dan nog niet heel veraf van de menselijke?\n\nBerte duidt een en ander. 'Gezichtsherkenning is een leermodel, dat vertrekt van de data die het krijgt: positie van mond, neus, kin, haarlijn... Als neus en mond wegvallen, verdwijnt een cruciaal deel van de data die gebruikt worden om te toetsen aan het eerder opgeslagen gezicht.' En het algoritme is er niet op getraind dat een deel van de data wegvalt, zegt Wiebe Van Ranst, postdoctoraal onderzoeker bij EAVISE, een KU Leuven-groep rond computervisie. 'Een algoritme kan bijleren via grote datasets. Maar er zijn gewoon geen grote datasets met foto's met mondmaskers.'\n\nSupervisie\n\nDie kunnen er wel komen. Het onderzoek legt een grote zwakte van zelflerende algoritmes bloot: ze zijn niet voorbereid op verandering. Dat is eigen aan het systeem van zelflerende algoritmes. Je traint ze met datasets waarin ze patronen zoeken die ze daarna zelf reproduceren. Dat is 'leren onder supervisie', momenteel de hoofdmoot in het veld. Maar Berte stelt een verschuiving vast. 'Bedrijven zoals Google en Facebook zetten steeds meer in op algoritmes die zonder supervisie bijleren.'\n\n5 procent foutenmarge Zelfs bij de beste algoritmes schoot de foutenmarge omhoog: van 0,3 procent naar 5 procent.\n\nToch blijft het voorlopig doenbaar het algoritme geregeld van de wijs te brengen. Van Ranst slaagde er samen met professor Toon Goedemé en masterstudent Simen Thys een jaar geleden in een algoritme dat een persoon kon detecteren van de wijs te brengen. Die persoon moest gewoon een bordje dragen met daarop een 'patch', een soort afbeelding waarvan een ander algoritme had bepaald dat het de detector maximaal in de war zou brengen. Het onderzoek haalde de wereldpers.\n\nDe mens kan de technologie soms nog te snel af zijn, maar ook de technologie gaat met rasse schreden vooruit. De innovatie komt veelal van bij de grote technologiereuzen. Apple is een voorbeeld. Dat bedrijf verkreeg onlangs een patent voor gezichtsherkenning op basis van de ligging van bloedaders, eerder dan uiterlijke kenmerken. Bij tweelingen bijvoorbeeld kunnen gezichtskenmerken helemaal dezelfde zijn. Maar bloedaders zijn uniek, die liegen niet.",Mondmaskers zetten gezichtsherkenning voor schut
5f26f136f74851e45e67b6fd,https://www.tijd.be/r/t/1/id/10242610,2020-08-02T13:59:10.000Z,"Het Duitse medische technologieconcern Siemens Healthineers betaalt 16,4 miljard dollar voor de Amerikaanse nichespeler Varian Medical Systems.\n\nHet Beierse bedrijf uit Erlangen bij Nürnberg neemt in de overeenkomst met Varian alle aandelen over voor 177,5 dollar elk. Dat is een premie van 24 procent bovenop de slotkoers van Varian afgelopen vrijdag. Siemens Healthineers zal de deal voor ongeveer de helft financieren met de uitgifte van nieuwe aandelen, de andere helft komt van moederconcern Siemens. De industriële moloch uit München is nog altijd voor 85 procent eigenaar van Healthineers. Dat noteert sinds 2018 als zelfstandig bedrijf op de beurs in Frankfurt. Door de deal rond Varian zal de moeders Siemens zijn aandeel in Healthineers naar eigen zeggen zien verwateren tot 72 procent.\n\nHartje Silicon Valley\n\nHet Amerikaanse Varian is een wereldleider in kankertherapieën, bestralingstechnologie in het bijzonder. Het bedrijf uit Palo Alto in Californië, hartje Silicon Valley, gebruikt slimme software - de buzzwoorden zijn artificiële intelligentie, machine learning en data analyse - om kankertherapie te verbeteren. Het bedrijf van CEO Dow Wilson rapporteerde voor het boekjaar 2019 een omzet van 3,2 miljard dollar. De bruto-marge (omzet min kosten) bedroeg 1,4 miljard dollar. Het heeft mondiaal 10.000 mensen in dienst.\n\n3,2 miljard Omzet Varian rapporteerde voor het boekjaar 2019 een omzet van 3,2 miljard dollar. De bruto-marge (omzet min kosten) bedroeg 1,4 miljard dollar.\n\nSiemens Healthineers en Varian werken al sinds 2012 nauw samen rond kankerbehandeling. Varian blijft bestaan als onafhankelijk merk onder de vleugels van Siemens, dat hoopt 300 miljoen euro winst te halen uit synergieën door de overname van Varian. Siemens Healthineers CEO Bernd Montag stelt in een statement dat het aantal kankerdiagnoses tussen 2010 en 2030 verwacht wordt te verdubbelen. 'De helft van alle kankerpatiënten heeft radio-therapie nodig, aldus het Internationale Agentschap voor Research naar Kanker. Tegelijk stuwt forse innovatie in therapieën de vraag voor gepersonaliseerde diagnoses.'\n\nHet aantal kankerdiagnoses wordt tussen 2010 en 2030 verwacht te verdubbelen. De helft van alle kankerpatiënten heeft radio-therapie nodig.' Bernd Montag CEO Siemens Healthineers\n\nSiemens Healthineers publiceerde zondag ook financiële kwartaalcijfers voor de drie maanden tot en met 30 juni. De omzet ging met ruim 7 procent omlaag tot 3,3 miljard euro in vergelijking met vorig jaar. De operationele winst nam met 15 procent af tot 461 miljoen euro.\n\nKlappen voor labo-divisie\n\nDe divisies medische beeldvorming (2,1 miljard euro omzet) en therapieën (372 miljoen) hielden vrij goed stand. De labo-divisie rond tests en diagnoses kreeg wel een omzetklap van bijna 17 procent tegenover het derde kwartaal van 2019 (van 1 miljard tot 869 miljoen). Door de covid-pandemie was er een forse daling in het aantal tests omtrent andere ziektes dat gebruikelijk gebeurt. Vanwege de uitbraak van het coronavirus stelden veel ziekenhuizen ook de aankoop van nieuwe apparatuur uit, klinkt het.",Siemens Healthineers koopt kankerspecialist Varian
5f26f13b258333e31628c362,https://www.tijd.be/r/t/1/id/10242611,2020-08-02T16:54:05.000Z,"Brussel hoopt dat de strengere nationale coronaregels - die te laat kwamen voor Antwerpen - genoeg zullen zijn om de verspreiding in de hoofdstad in te dammen.\n\nIn het Brussels Gewest zijn er in de week tussen 24 en 30 juli 334 nieuwe coronagevallen geregistreerd. Dat zijn er 28 per 100.000 inwoners. Toch wordt corona-alarm geslagen. Wat is er aan de hand?\n\nBrussels minister-president Rudi Vervoort (PS) liet dit weekend verstaan dat het coronavirus 'sterk verspreid lijkt te zijn over het gewestelijk grondgebied.' Hij roept de Brusselaars op zich aan de nationale coronaregels te houden. Een Brusselse lokale verstrenging à l'Anversoise acht hij voorlopig niet nodig. Brussel wil inzetten op doorgedreven contactopsporing - besmette mensen en hun nauwe contacten vinden en in quarantaine zetten - en communicatie naar jongeren.\n\nDe helft van de corona-gevallen in Brussel is volgens de Brusselse regering jonger dan 30. Vervoort gaat er ook vanuit dat de nieuwe regels zoals de sociale bubbel van vijf - die te laat kwamen voor Antwerpen - in Brussel wel hun werk zullen doen.\n\nDe toestand lijkt sterk verspreid te zijn over het hele Brusselse gewestelijke grondgebied.' Rudi Vervoort Minister-president Brussel\n\nEr is al enige tijd zorg dat Brussel Antwerpen zal volgen als corona-hotspot. 'Besmettingen waren de voorbije weken nog terug te leiden tot familie Nu zien we een infectieketting - één iemand raakt besmet en laat het virus vervolgens achter op verschillende plekken waar mensen besmet raken', zegt Inge Neven, het hoofd van de Brusselse gezondheidsinspectie aan Het Laatste Nieuws.\n\nCorona-spot op Brussel\n\nDat de corona-spot op Brussel ging, is ook een gevolg van de uitspraken van Antwerps burgemeester Bart De Wever (N-VA). Hij vindt het onfair dat Antwerpen als te mijden brandhaard wordt neergezet, terwijl het virus volgens hem ook elders op heel wat plekken woekert. 'In Brussel steken ze de kop in het zand', klonk het.\n\nVolgens De Wever is er evenveel virus in Brussel.Maar valt het minder op omdat Brussel veel minder test. Minder tests is logischerwijs ook minder geregistreerde besmettingen.\n\nAntwerpen voerde tussen 10 en 23 juli 33.811 coronatests uit, 18 per 1.000 inwoners. Federaal minister Philippe De Backer (Open VLD) gaf die cijfers mee in het parlement. Let wel: het ging om cijfers voor de provincie Antwerpen, met 1,8 miljoen inwoners. Het is niet bekend hoeveel tests zijn afgenomen in de stad, met 526.000 inwoners, de grote corona-hotspot. Elders in de provincie, bijvoorbeeld in de Kempen, circuleert het virus veel minder.\n\nHet Brussels Gewest nam in diezelfde periode een pak minder tests af: 12.719 of 10,4 per 1.000 inwoners.\n\nEvolutie\n\nHoe zit het nu met de evolutie in besmettingen? De 19 Brusselse gemeenten telden tussen 24 en 30 juli samen 334 besmettingen. Dat blijkt uit de data van Sciensano, het federale kenniscentrum dat de overheid bijstaan in de gezondheidscrisis. Sciensano telt de laatste drie dagen nooit mee in de tellingen omdat het die cijfers onvoldoende stabiel vindt - er blijft nog info doorkomen vanuit de testlabs voor die periode. Die 334 besmettingen op 1,1 miljoen inwoners zijn dus goed voor 0,028 procent van de bevolking. Dat is bijna 3 besmettingen op 10.000 inwoners.\n\nInteressant is ook op te splitsen per gemeente. Opvallend is dat de kleinere Brusselse gemeenten - vaak ook groener en rijker - minder gevallen hebben met covid-19, de ziekte die het coronavirus veroorzaakt. De stad Brussel (47) telt het meeste besmettingen, 26 per 100.000. Watermaal-Bosvoorde met 3 het minst, 0f 12 per 100.000. Watermaal is samen met Sint-Pieters-Woluwe, Etterbeek en Sint-Lambrechts-Woluwe de enige Brusselse van 19 gemeenten die onder de alarmdrempel blijft van 20 besmettingen per 100.000 inwoners.\n\nWoekerend virus\n\nSint-Gillis telt met 30 besmettingen op 50.000 inwoners de hoogste incidentiegraad in Brussel (het aantal gevallen in de voorbije zeven dagen per 100.000 inwoners). Tegenover de 60 per 100.000 va Sint-Gillis staat de 10 per 100.000 in Sint-Pieters-Woluwe - 4 besmettingen op 41.000 mensen. Het toont dat ook altijd nog naar de absolute cijfers moet gekeken worden. Want 4 besmettingen zijn allerminst een woekerend virus, maar meestal een besmetting binnen het gezien die vrij snel in te dijken valt.\n\nHeel het gewest is goed voor 28 positieve gevallen per 100.000 inwoners. Ter vergelijking. In de stad Antwerpen (526.000 inwoners) registreerde Sciensano 948 besmettingen in de laatste zeven dagen. Dat is 180 per 100.000 inwoners. Het dashboard van de Vlaamse overheid, die iets sneller info binnenkrijgt dan Sciensano, meldt voor Antwerpen tussen 26 juli en 1 augustus 1.020 besmettingen voor Antwerpen.\n\n28 Besmettingen Heel het Brussels gewest is goed voor 28 positieve gevallen per 100.000 inwoners. In de stad Antwerpen is dat 180 per 100.000 inwoners.\n\nAntwerpen telt met de helft van het aantal inwoners drie keer meer positieve gevallen dan Brussel. Maar dat is dus niet helemaal eerlijk, omdat er een verschil zit op het aantal afgenomen tests.\n\nEen goeie graadmeter zijn het aantal ziekenhuisopnames. Die geven mee een indicatie van de stand van de epidemie. De nuance is wel dat zowel in Brussel als Antwerpen vooral jongeren mensen besmet raken. Zij worden minder snel erg ziek. Maar de ziekenhuizen bieden best een eerlijk vergelijkingspunt, als indicator van hoe vlot het circuleert.\n\nOpvallend is dat de verschillen tussen Antwerpen en Brussel niet erg groot zijn. In de voorbije twee weken waren 63 nieuwe opnames in Antwerpen en 56 in Brussel. Daar moet bijgezegd dat het gaat om cijfers van Sciensano tot en met 1 augustus. Er kunnen dus nog opnames bijkomen die nu nog niet geregistreerd zijn. In de voorbije week - van 26 juli tot 1 augustus - waren er 47 opnames in Antwerpen en 35 in Brussel. Disclaimer: de cijfers voor Antwerpen zijn voor de hele provincie, 1,8 miljoen mensen, die voor Brussel zijn het gewest met 1,1 miljoen.\n\n63 ziekenhuisopnames In de voorbije twee weken waren er 63 nieuwe opnames in Antwerpen en 56 in Brussel. In de voorbije week - van 26 juli tot 1 augustus - waren er 47 opnames in Antwerpen en 35 in Brussel.\n\nQua ziekenhuisopnames valt het zowel in Antwerpen als Brussel mee tegenover de piek in maart en april. Tegelijk wijst het kleine verschil tussen Antwerpen en Brussel erop dat minder tests mogelijk toch een verklaring zijn voor het lagere aantal positieve gevallen in de hoofdstad. De Wereldgezondheidsorganisatie (WHO) stelt dat genoeg getest wordt als het aantal positieve tegenover het totale aantal tests onder 10 procent blijft. In Antwerpen is het 5 procent, voor Brussel is die ratio nog niet publiek bekend.\n\nCorona-drive in\n\nAntwerpen versnelt met zijn testing. Daar opent komende week een corona-drive in. Mensen zonder symptomen, maar die reden hebben te denken dat ze mogelijk toch besmet zijn, kunnen er langsgaanvoor een coronatest. Piekcapaciteit zal 4.000 tests per dag zijn. In Brussel is er toenemende druk op minister Alain Maron (Ecolo) om ook in de hoofdstad de capaciteit fors op te trekken via nieuwe testsites buiten de ziekenhuizen. Daar zouden mensen die geen symptomen hebben, zich zonder voorschrift moeten kunnen testen.",334 nieuwe coronagevallen in Brussel voorbije week
5f272977db11958b874429e2,https://www.tijd.be/r/t/1/id/10242612,2020-08-02T18:12:14.000Z,"Nieuw spierballengerol in de geopolitieke strijd tussen de VS en China bedreigt een overname van de Chinese video-deelapp TikTok door de Amerikaanse techreus Microsoft.\n\nHet Chinese bedrijf boven TikTok, Bytedance van oprichter Zhang Yiming, probeert het Witte Huis te overtuigen om de verkoop van TikTok aan Microsoft door te laten gaan. Zowel een verkoop van het bedrijf als een spin-off - waarbij een groep huidige Amerikaanse investeerders in TikTok de divisie in de VS autonoom van China gaat leiden - lag de voorbije weken op tafel.\n\nDe overnamegesprekken tussen Bytedance en Microsoft lekten vrijdagavond uit in de media. Maar president Donald Trump doorkruiste de deal eigenlijk meteen toen die uitlekte. Hij liet vrijdagavond tegenover reporters op het presidentiële vliegtuig Air Force One verstaan dat hij TikTok in de VS gaat verbieden.\n\nNationale veiligheid\n\nHet is lang niet voor het eerst dat Trump met een ban dreigt. Onderzoek van de Amerikaanse veiligheidsdiensten catalogeert TikTok als een gevaar voor de nationale veiligheid. De vrees is dat de Chinese overheid via het TikTok-platform mee kan kijken in de persoonlijke gegevens van de ruim 100 miljoen Amerikaanse gebruikers. Dat zijn in hoofdzaak tieners. De gesprekken tussen Bytedance en Microsoft zouden na de tussenkomst van Trump on hold zijn gezet.\n\nDe vrees van de Amerikanen is dat de Chinese overheid via het TikTok-platform mee kan kijken in de persoonlijke gegevens van de ruim 100 miljoen Amerikaanse gebruikers. Dat zijn in hoofdzaak tieners.\n\nDe Bytedance-top probeert nu volgens zakenkrant Financial Times te achterhalen wat Trump precies bedoelt. Er wordt een strategie in vermoedt om zeker te zijn dat Microsoft TikTok volledig in handen krijgt en dat tegen een lagere prijs dan op tafel lag. Er is sprake van een overnameprijs tussen een vork van 15 en 30 miljard dollar. Bovendien zou Bytedance binnenskamers lang hebben vastgehouden om minderheidsaandeelhouder te mogen blijven. Mogelijk wilde Trump die piste met zijn uitspraken uitgesloten zien.\n\n15 miljard overnameprijs Er is sprake van een overnameprijs tussen een vork van 15 en 30 miljard dollar.\n\nBytedance vermoedt ook lobbywerk door de Amerikaanse sociale mediareus Facebook. Dat zou mogelijk deze week met een TikTok-concurrent uitpakken. Facebook zou er daarom achter de schermen bij de Amerikaanse regering op hebben aangedrongen om TikTok te verbieden.\n\nEen mogelijke overname van TikTok is op het eerste gezicht wat vreemd voor Microsoft. In de loop der jaren is het techbedrijf zich steeds meer gaan profileren als leverancier aan bedrijven, en werd het minder actief op de consumentenmarkt. Microsoft is sinds 2016 eigenaar van LinkedIn, weliswaar een sociaal netwerk maar wel een met een sterk professionele touch. De bedrijfstop van Microsoft gelooft dat het zich via een platform als TikTok weer zou kunnen gaan meten met bedrijven als Facebook.\n\nDe Amerikaanse minister van Buitenlandse Zaken Mike Pompeo verklaarde zondag dat president Trump met maatregelen zal komen tegen een hele waaier van Chinese softwarebedrijven. 'Tiktok of WeChat zijn maar twee voorbeelden.'\n\nBytedance verdedigt zich intussen tegen de spionnen-retoriek. 'Alle Amerikaanse gebruikersdata is opgeslagen op servers in de VS , met beperkte toegang voor het personeel. We zijn toegewijd om de privacy en veiligheid van onze gebruikers te beschermen', luidt het.\n\nPresidentieel decreet\n\nMinister van Financiën Steven Mnuchin zei in een interview dat Trump tot verkoop kan dwingen of de app bij presidentieel decreet laten verbieden. Een mogelijk alternatief is TikTok op een lijst laten zetten bij het ministerie van Handel waarmee het bedrijf net als het Chinese techbedrijf Huawei strikte restricties krijgt opgelegd op om business te doen in de VS. Mnuchin is voorzitter van het Amerikaanse Comité voor Buitenlandse Investeringen in de VS, dat TikTok de voorbije weken onder de loep nam. 'Iedereen is het erover eens dat TikTok in zijn huidige vorm niet kan opereren in de VS omdat het gegevens van 100 miljoen Amerikanen dreigt door te spelen aan China.'\n\nIedereen is het erover eens dat TikTok in zijn huidige vorm niet kan opereren in de VS omdat het gegevens van 100 miljoen Amerikanen dreigt door te spelen aan China. Steven Mnuchin Amerikaanse minister van Financiën",Race tegen de klok voor redden deal TikTok
5f272978a0fc9f23af42dbec,https://www.demorgen.be/nieuws/hyperlokale-kaart-toont-hoe-coronavirus-heel-vlaanderen-overspoelt-steeds-weer-komen-dezelfde-kernen-terug~b2643ab3/,2020-08-02T18:32:00.000Z,De tweede golf van het coronavirus overspoelt heel Vlaanderen. Data die De Morgen kon inkijken tonen dat er midden juli te laat werd gereageerd toen het virus opnieuw aan kracht won.,Hyperlokale kaart toont hoe coronavirus heel Vlaanderen overspoelt: steeds weer komen dezelfde kernen terug
5f2799f22694c5f8e96e8894,https://vrtnws.be/p.lOEEY30mo,2020-08-03T04:23:40.000Z,"Geachte heren Geenens, Rummens en Sottiaux,\n\nMet heel veel belangstelling las ik jullie opinie: ""De ondraaglijke lichtheid van het coronabeleid"". In een democratische rechtstaat komt het -gelukkig- de bevoegde rechter toe om finaal te oordelen. De argumentatie van bestuurlijke overheden is dan ook steeds erg voorlopig en voorwaardelijk. Mijns inziens hebben ze wel de blijvende plicht om naar best vermogen te antwoorden op de kritische argumenten en standpunten die worden ingenomen.\n\n1. De inzet van het coronabeleid\n\nHet uitgangspunt van elk crisisbeheer is een zo goed mogelijke heldere beeldvorming op basis van gevalideerde data en een opdracht om de maatschappelijke impact van een crisis in tijd en ruimte zoveel mogelijk te beperken met als finaal doel: zo snel als mogelijk terugkeren naar de ‘normale situatie’. Voor de eerder klassieke noodsituaties: ontploffingen, treinontsporingen, overstromingen… is dat behoorlijk helder, want grijp- en zichtbaar. Voor een buitengewoon grillig, onzichtbaar en niet te grijpen virus dat elke zwakte in de ‘defensie’ vindt en gebruikt (al wil ik me er voor hoeden om het enige ‘wil’ toe te schrijven), is dat veel moeilijker.\n\nHet virus vindt kennelijk moeiteloos de zwakke schakels in de ‘defensie’ en de verspreiding ervan kan een vernietigende impact hebben op het leven en de gezondheid van de hele bevolking en op de organisatie van de gezondheidszorg. De overheden die deze pandemie moeten bestrijden kunnen niet anders dan hiermee rekening houden. Uiteraard moeten zij het proportionaliteitsbeginsel eerbiedigen. Ze mogen geen te verregaande maatregelen nemen, maar evenmin maatregelen die niet ver genoeg gaan, die onvoldoende effectief zijn omdat ze te vaag zijn of omdat ze al te voluntaristisch erop rekenen dat alle burgers steeds in staat en bereid zijn zelf de gevaren in te schatten en er hun gedrag op af te stemmen.\n\nAls we het sociaal leven nú, voor een zo kort mogelijke termijn (4 weken), heel drastisch reorganiseren en ons daar met zijn allen aan houden, is de kans het grootst dat we -dankzij de inspanningen van eenieder- het aantal besmettingen zo drastisch kunnen terugdringen dat de gewenste microchirurgische aanpak mogelijk wordt. Zo kunnen we ook de economische en maatschappelijke impact van volgende uitbraken, -over een langere tijd bekeken- maximaal beperken.\n\nOverigens, en ik blijf het herhalen: ik doe een oproep aan eenieder om creatief te zijn in het verslaan van het virus, en niet in het omzeilen van de maatregelen. Even prangend is de oproep: interpreteer ze ook niet strenger om onze economie maximaal te sparen.\n\nZoals inmiddels genoegzaam bekend hebben we helaas veel te lang op die noodzakelijke fijnmazige informatie moeten wachten om deze golf voor te zijn door met zogenoemde microchirurgische ingrepen te werken. Die werkwijze zou zonder twijfel hebben geleid tot een veel minder complexe afwegingen en bijgevolg ook ingrijpende maatregelen. Tot 24 resp. 26 juli ontbraken de middelen daartoe. In elk geval, van een opbod van maatregelen is geenszins sprake. Allen die betrokken zijn bij het crisisbeheer in Antwerpen hadden niets liever gehad dan dat we tijdig en microchirurgisch hadden kunnen ingrijpen en nooit een toevlucht hadden moeten nemen tot brede en strenge maatregelen. Het lijkt me een sinistere gedachte dat we daar ook maar het geringste genoegen in zouden scheppen. Bovendien houden we elke dag opnieuw crisisoverleg op de effecten van en door de maatregelen grondig te evalueren en zo nodig onderbouwd bij te sturen.\n\n2. Mondneusmaskers\n\nDe keuze voor een veralgemeende mondneusmaskerplicht, intensief sporten uitgezonderd, is geen ‘gemakkelijkheidsoplossing’. De collega’s weten dat een politieverordening -net als elke strafbepaling- duidelijk moet zijn en zo weinig mogelijk ruimte voor interpretatie moet laten. Mensen moeten kunnen voorspellen of en wanneer een overtreding van de norm dreigt. Bovendien mag die overtreding niet afhangen van subjectieve interpretaties, want dat tast de voorspelbaarheid aan. Om die reden is het problematisch om ‘drukke zone’ op te nemen in het besluit. ‘Druk’ is relatief. Wat voor de ene druk is, is dat niet (per se) voor de andere. Waar het vandaag erg rustig is, kan het morgen druk zijn en omgekeerd. ‘Druk’ hangt af van tijd en ruimte. Bovendien is het niet aangewezen dat mensen het mondneusmasker te vaak aanraken. Met een regeling die het dragen ervan afhankelijk maakt van de drukte of zelfs de a priori afbakening van plaatsen of momenten waarop het verplicht moet worden gedragen, kan dat niet gewaarborgd worden.\n\nIk geef me er scherp rekenschap van dat het heel makkelijk is om de veralgemeende mondneusmaskerplicht met gerichte voorbeelden belachelijk te maken. Denk maar aan ‘de eenzame fietser tegen de wind’, of de m/v die om 6 uur ’s ochtend alleen op straat de hond uitlaat. Ik beken: we zijn er nog niet in geslaagd om de perfect heldere maatregel te schrijven die de beoogde doelstelling perfect verzoent met het dichthouden van mogelijk ‘achterpoortjes’. En dus koos ik voor deze formulering.\n\nOverigens, de auteurs bevestigen dat nadrukkelijk zelf: regels moeten stabiel en kenbaar zijn, zodat mensen hun gedrag erop kunnen afstemmen.\n\nMutatis mutandis: verkeerslichten dienen om het verkeer te regelen om ongevallen te vermijden. Welnu, ook wanneer de straten leeg zijn en er geen tegenliggers zijn, moet iedereen de verkeersregels blijven respecteren.\n\nVanzelfsprekend klopt het dat mondneusmaskers een ferme hypotheek leggen op de normale sociale omgang tussen mensen. Met dit argument zouden mondneusmaskers overal verboden moeten zijn.\n\nTot slot, en eveneens zoals het geldt voor elke politieverordening en strafbepaling –en dit niettegenstaande de ‘no mercy’-boodschap: achter elke strafbepaling schuilt een handhavingskader met prioriteiten, gebaseerd op de ernst van de inbreuk, de finaliteit van de maatregelen, de beschermde belangen en een grondige risicoafweging.\n\nOm het extreme voorbeeld te geven: iemand die alleen, of met zijn gezin, wandelt in een bos op een moment dat er in de wijde omtrek niemand te bespeuren valt, zal niet worden gesanctioneerd. Het zou een hoogst onoordeelkundige inzet zijn van de schaarse handhavingscapaciteit. Helaas is dat nagenoeg niet in rechtsregels te vatten.\n\n3. De avondklok\n\nArt. 8 van het besluit van 23 maart 2020 houdende dringende maatregelen om de verspreiding van het corona-covid-19 virus te beperken luidde als volgt: ""De personen zijn ertoe gehouden thuis te blijven. Het is verboden om zich op de openbare weg en in openbare plaatsen te bevinden, behalve in geval van noodzakelijkheid en omwille van dringende redenen."" Bij besluit werd toen als het ware een ‘dag –en nachtklok’ ingevoerd. Toen werd, in combinatie met een verbod op samenscholingen, het gebruik van de publieke ruimte nog veel sterker beperkt, onder meer om samenkomsten te vermijden. Bij mijn weten is die bepaling destijds niet aangevochten.\n\nOpgemerkt wordt ook dat de avondklok disproportioneel is. Het verbod op samenscholingen op zich zou moeten volstaan.\n\nHelaas is uit de feiten gebleken dat een samenscholingsverbod op zich niet volstond om avondlijke feesten en bijeenkomsten te voorkomen. Het zijn uitgerekend dergelijke feesten en bijeenkomsten die het grootste risico inhouden op de verdere verspreiding van het virus. Hoe later de avond, hoe rijkelijker de alcohol vloeit, hoe gezelliger het wordt, hoe kleiner de alertheid, hoe moeilijker het wordt om de noodzakelijke fysieke afstand te allen tijde te bewaren, hoe kleiner ook de kans dat bijvoorbeeld de noodzakelijke handhygiëne gerespecteerd wordt en er wel eens gekust en geknuffeld wordt.\n\nDat alles is al zeker zo wanneer meer mensen samenkomen en iedereen luider moet praten om nog verstaanbaar te zijn. Welnu, spreken (a fortiori luid spreken), zingen en fysiek contact vergroten het transmissierisico aanzienlijk.\n\nEr is nog een reden waarom de regel proportioneel is. Uit de cijfers blijkt dat de meeste besmettingen zich voordoen onder de 20 tot 40-jarigen. Uitgerekend de groep die vooral ’s avonds en ’s nachts gebruik maakt van de openbare ruimte, niet zelden om te feesten. Welnu door het gebruik ervan op het meest risicovolle moment te beperken, kunnen we net vermijden dat het gebruik van de openbare ruimte gedurende de hele dag opnieuw aan banden moet worden gelegd.\n\nHoewel we dat vorige week nog niet konden weten, het zal allicht geen toeval zijn dat deze maatregel ook elders met dezelfde argumentatie wordt ingevoerd.\n\n4. Plotse ommekeer in het beleid?\n\nOp 11 maart kwalificeerde de WHO het SARS-CoV-2-virus als een pandemie. Op 13 maart kondigde de minister van Binnenlandse Zaken de nationale fase af. Bij elke aankondiging van nieuwe maatregelen en in het bijzonder bij de geleidelijke versoepeling ervan, benadrukte de premier dat ze steeds konden worden teruggeschroefd wanneer de pandemie weer aan kracht wint en een aantal alarmsignalen afgaan: de stijging van het reproductiegetal, toename van het aantal besmettingen, toename van het aantal ziekenhuisopnames, enz.\n\nOok bij de toelatingen voor evenementen en activiteiten is steeds benadrukt dat ze voorlopig en voorwaardelijk zijn, want afhangen van de epidemiologische context. Dit betekent dat iedereen wist of behoorde te weten dat plannen maken in deze zeer onzekere tijd, steeds ook het risico inhoudt dat plannen zelfs last minute moeten worden bijgestuurd. Dat is inderdaad uiterst vervelend en frustererend. In het bijzonder voor allen die deze mooie plannen maakten en ernaar snakten om werk te tonen en te delen.\n\nOpnieuw: als nu kordaat ingrijpen ertoe bijdraagt dat het aantal besmettingen tot een zo laag niveau kan worden teruggebracht dat snel en microchirurgisch ingrijpen, met name door zeer goede opvolging van thuisisolatie en quarantaine evenals strikt brononderzoek, echt mogelijk wordt, dan biedt deze aanpak de grootste garantie op een snellere en meer duurzame terugkeer naar een weliswaar ‘nieuw’ normaal. We zullen met z'n allen veel verbeelding nodig hebben om dat ‘nieuwe normaal’ zo vorm te geven dat de belangen van onze aller gezondheid en het gezondheidssysteem goed in evenwicht zijn met alle andere maatschappelijke, sociale, culturele en economische belangen. Dat evenwicht en de bijhorende maatregelen zullen allicht variëren al naargelang het virus sluimert dan wel meer virulent de kop opsteekt. Al wordt en blijft de belangrijkste opdracht: alert blijven en snel reageren bij elke nieuwe uitbraak. Precies, gericht en op tijd, zodat rechten en vrijheden zo weinig mogelijk moeten worden ingeperkt.\n\n5. Communicatie\n\nLast but not least: de auteurs hebben overschot van gelijk dat we heel sterk zullen moeten blijven inzetten op heldere en duidelijke communicatie en antwoorden moeten blijven geven op de vele vragen die gesteld zijn en nog gesteld zullen worden. Die opdracht nemen we zeer ernstig.","Gaat de overheid haar boekje te buiten? Gouverneur Cathy Berx reageert: ""Zwaar, maar zeer grondig afgewogen"""
5f2799f6ea9dfd7779684ef1,https://www.demorgen.be/nieuws/hyperlokale-kaart-toont-hoe-coronavirus-vlaanderen-overspoelt-steeds-weer-komen-dezelfde-kernen-terug~b2643ab3/,2020-08-02T18:32:00.000Z,De tweede golf van het coronavirus overspoelt heel Vlaanderen. Data die De Morgen kon inkijken tonen dat er midden juli te laat werd gereageerd toen het virus opnieuw aan kracht won.,Hyperlokale kaart toont hoe coronavirus Vlaanderen overspoelt: steeds weer komen dezelfde kernen terug
5f2799f84ad5f2abefecaed1,https://www.nieuwsblad.be/cnt/dmf20200802_97409302,2020-08-03T01:00:03.000Z,"Er is een diplomatieke rel op til over de beslissing van België om van de regio rond het meer van Genève in Zwitserland een rode zone te maken. Het gaat specifiek om de kantons Vaud, Valais en Genève, die samen ongeveer een vijfde van het land beslaan. De overheid van het kanton Valais noemt de beslissing onbegrijpelijk en schokkend. “We weten niet op welke criteria België zich baseert”, zegt Rebecca Ruiz, minister voor Volksgezondheid in Vaud. De kantons vragen daarom van de federale regering in Bern om via een diplomatiek initiatief de beslissing ongedaan te maken.\n\nKarl Lagatie, de woordvoerder van Buitenlandse Zaken, reageert dat de beslissing van onze overheid volledig is gebaseerd op het advies van de experten. “Maar we zullen de bezorgdheden van de Zwitsers – en mogelijk nieuwe data – overbrengen aan de experten”, zegt hij. “Het is dan aan hen om die te analyseren.”\n\nLEES OOK. Landgenoten in Zwitserland begrijpen niet dat hun regio code rood kreeg: “Het nieuws is hier ingeslagen als een bom”",Diplomatieke rel dreigt over rode zone rond meer van Genève
5f27d237885a40052d8cad04,https://www.demorgen.be/nieuws/hyperlokale-kaart-toont-hoe-coronavirus-vlaanderen-heroverde-steeds-weer-komen-dezelfde-kernen-terug~b2643ab3/,2020-08-02T18:32:00.000Z,De tweede golf van het coronavirus overspoelt heel Vlaanderen. Data die De Morgen kon inkijken tonen dat er midden juli te laat werd gereageerd toen het virus opnieuw aan kracht won.,Hyperlokale kaart toont hoe Covid-19 Vlaanderen heroverde: steeds weer komen dezelfde kernen terug
5f280a781ff152332d759508,https://www.knack.be/nieuws/boeken/miriam-rasch-frictie-friemelen-aan-facebook-ethiek-in-digitale-tijden/article-normal-1625833.html,2020-08-03T11:30:08.000Z,"Dit boek laat zich moeilijk navertellen', schrijft Miriam Rasch in de inleiding van haar jongste boek Frictie. Ethiek in tijden van dataïsme. Dat klinkt, voor wie het boek gelezen heeft, eerder als een wens dan een werkelijkheid.\n\nDe kern van haar betoog valt immers best goed samen te vatten. We leven vandaag in een (post)digitale samenleving, waarin data een erg belangrijke grondstof zijn geworden. Het geloof in het nut en de noodzaak van data is zo overheersend dat er nauwelijks nog plaats is voor andere zienswijzen. Dit 'dataïsme' is problematisch, omdat het één bepaalde, zeer reductionistische werkelijkheidsvisie vooropstelt, zichzelf niet meer ter discussie stelt en blind blijft voor de paradoxen die in zijn uitgangspunten besloten liggen. Het dataïsme, dat zich gedraagt als een monopoliserende ideologie (mijn parafrase, Rasch gebruikt deze term niet - BVdS), streeft naar totale transparantie, en zo naar een totale controle van de in data vertaalde werkelijkheid. Het vermomt zich als onontkoombaar, als de weg bij uitstek waarlangs we ons leven makkelijker kunnen maken en kunnen optimaliseren, maar beperkt op die manier onze vrijheid. Deze disciplinerende ideologie, die je ook als een geloof kunt omschrijven, streeft naar een gladde en voorspelbare algoritmische werkelijkheid. Ze wekt de illusie die werkelijkheid te beschrijven, maar in feite produceert ze haar - en disciplineert ze ook ons om algoritmisch te gaan denken en handelen. Data werken: ze maken de wereld en het leven makkelijker, efficiënter. Maar ze doen dat ten koste van iets - van onze menselijkheid, van een mogelijkheid tot ethiek. Ethiek, stelt Rasch in navolging van Simone de Beauvoir, kan immers pas daar ontstaan waar frictie optreedt, een dubbelzinnigheid die we nooit helemaal kunnen vatten of oplossen. Het is in deze wrijving dat er mogelijkheden ontstaan. Terwijl het dataïsme erop uit is frictie en dubbelzinnigheid uit te bannen en te framen als een probleem dat een oplossing behoeft, geeft De Beauvoir het begrip een positieve connotatie: het is daar waar onze menselijkheid en ons denken over onze verhouding tot onszelf en de ander begint. In een samenleving waarin het dataïstische perspectief zo dominant is geworden, moeten we dus op zoek gaan naar andere manieren van kijken, spreken en handelen, naar alternatieve betekenisgevingsstrategieën die onze menselijkheid garanderen. In haar bo...\n\nDe kern van haar betoog valt immers best goed samen te vatten. We leven vandaag in een (post)digitale samenleving, waarin data een erg belangrijke grondstof zijn geworden. Het geloof in het nut en de noodzaak van data is zo overheersend dat er nauwelijks nog plaats is voor andere zienswijzen. Dit 'dataïsme' is problematisch, omdat het één bepaalde, zeer reductionistische werkelijkheidsvisie vooropstelt, zichzelf niet meer ter discussie stelt en blind blijft voor de paradoxen die in zijn uitgangspunten besloten liggen. Het dataïsme, dat zich gedraagt als een monopoliserende ideologie (mijn parafrase, Rasch gebruikt deze term niet - BVdS), streeft naar totale transparantie, en zo naar een totale controle van de in data vertaalde werkelijkheid. Het vermomt zich als onontkoombaar, als de weg bij uitstek waarlangs we ons leven makkelijker kunnen maken en kunnen optimaliseren, maar beperkt op die manier onze vrijheid. Deze disciplinerende ideologie, die je ook als een geloof kunt omschrijven, streeft naar een gladde en voorspelbare algoritmische werkelijkheid. Ze wekt de illusie die werkelijkheid te beschrijven, maar in feite produceert ze haar - en disciplineert ze ook ons om algoritmisch te gaan denken en handelen. Data werken: ze maken de wereld en het leven makkelijker, efficiënter. Maar ze doen dat ten koste van iets - van onze menselijkheid, van een mogelijkheid tot ethiek. Ethiek, stelt Rasch in navolging van Simone de Beauvoir, kan immers pas daar ontstaan waar frictie optreedt, een dubbelzinnigheid die we nooit helemaal kunnen vatten of oplossen. Het is in deze wrijving dat er mogelijkheden ontstaan. Terwijl het dataïsme erop uit is frictie en dubbelzinnigheid uit te bannen en te framen als een probleem dat een oplossing behoeft, geeft De Beauvoir het begrip een positieve connotatie: het is daar waar onze menselijkheid en ons denken over onze verhouding tot onszelf en de ander begint. In een samenleving waarin het dataïstische perspectief zo dominant is geworden, moeten we dus op zoek gaan naar andere manieren van kijken, spreken en handelen, naar alternatieve betekenisgevingsstrategieën die onze menselijkheid garanderen. In haar boek zet Rasch zichzelf en ons op het spoor van zulke kritische strategieën. De idiootDaarvoor grijpt ze terug naar een aloud begrip uit de literatuurwetenschap: Viktor Sjklovsky's ostranenie, vervreemding. Kunst verstoort je geautomatiseerde waarneming en zorgt ervoor dat je opnieuw/meer gaat zien, wist de Russische formalist uit het begin van de twintigste eeuw al. Een figuur die zo'n vervreemde blik biedt op de werkelijkheid, noemt Rasch nogal lelijk een 'de-automaton'. Het protoype van zo'n de-automaton is de idioot: een na te volgen figuur, volgens Rasch, zich entend op Gilles Deleuzes uitspraak dat idiotisme de opgave is van de filosofie. In de literatuur kan het hoofdpersonage uit Dostojevski's De idioot als voorbeeld dienen, of Bartleby, de klerk uit Melvilles gelijknamige verhaal die op alle opdrachten antwoordt met: 'I would prefer not to'. Verzet, citeert Rasch Kris Pints De wilde tuin van de verbeelding, begint met nee zeggen. De de-automaton maakt de dingen moeilijker in plaats van makkelijker, zorgt dus voor - jawel - frictie.Het is meteen de achilleshiel van Rasch' betoog. Door het concept 'frictie' zo centraal stellen, doet ze zelf wat ze het dataïsme verwijt: de wereld opdelen in binaire tegenstellingen, en zo die tegenstellingen doen ontstaan. In een binaire tegenstelling, zegt Rasch, ontstaat al gauw een superieure en een inferieure variant. Zoals de digitale code de werkelijkheid opdeelt in enen en nullen, zo reduceert Rasch vertogen tot behorend tot de 'slechteriken' (de categorie van het gladde) en de 'goeden' (de categorie van de frictie). Haar eigen centrale begrip wordt niet met dezelfde ijver geproblematiseerd en genuanceerd als de vele andere concepten uit de postdigitale filosofie die in het boek genoemd worden. Zo komt ook haar eigen betoog reductionistisch en werkelijkheidsproductief over: alsof er een scherpe grens te trekken is tussen de aan- en de afwezigheid van frictie. Maar als die grens niet op die manier bestaat, wat blijft er dan over van haar betoog, van haar boek? Facebook zonder likesBest wel wat eigenlijk, want behalve als betoog valt Frictie ook te lezen als een boeiende bloemlezing uit het hedendaagse denken over digitalisme en dataïsme. Met name in de drie lijvigste centrale hoofdstukken, 'Een digitale mal', 'Mensen maken' en 'Het else', doet Rasch waar ze erg goed in is: bestaande ideeën citeren, overwegen en evalueren. Zo laat ze in 'Mensen maken' mooi zien hoe denkers als Ian Hacking en Josh Cheney-Leopold de dubbelzinnigheid van statistische gegevens en algoritmes hebben blootgelegd en hoe een kunstenaar als Benjamin Grosser de kwantificatieobsessie en de meetwoede van sociale media op de korrel neemt. Een prachtvoorbeeld van het soort alternatieve vertoogstrategieën dat Rasch voor ogen heeft als verzet tegen dataficatie zijn de apps die Grosser aanbiedt. Zowel voor Twitter als Instagram en Facebook kun je op Grossers website een demetricator downloaden. Zo'n programmaatje verbergt alle telgegevens op je sociale media-account: geen aantallen volgers meer, niet meer x aantal likes. Het brengt zo iets van het oorspronkelijke, niet-kwantificerende idealisme terug, het 'social' uit de social media, waarin het ging om het delen met andere mensen en minder om het doen toenemen van de abstracte cijfers en het streven naar meer. Nog verder gaan Textbook en Safebook: deze plug-ins verbergen respectievelijk alle afbeeldingen en alle content uit je Facebookfeed, waardoor alleen de tekst of zelfs alleen de grafische structuur van de site zichtbaar blijft. En erg slim is Order of Magnitude, een film van Grosser uit 2019, een montage van alle fragmenten uit publieke interviews waarin Mark Zuckerberg woorden als 'more' en 'growth' en exacte aantallen uitspreekt. De film legt iets bloot over de drijfveren van het bedrijf en confronteert ons met onze eigen hang naar steeds meer - volgers, likes, comments. Hij maakt ons duidelijk dat we, met Rafael Cappurro & Michael Eldred, die Rasch een hoofdstuk eerder citeert, in een 'digitale ontologie' leven, in een werkelijkheid die gestructureerd wordt volgens de mal van het digitale. Op die manier werkt Order of Magnitude de-automatiserend, dus vervreemdend, dus wekt hij frictie op - en daarmee mogelijkheid tot verandering. Oud verzetHet voorbeeld van Grosser leidt me naar een ander wat teleurstellend kantje van Frictie. Rasch schrijft aan het slot van haar boek: 'We zullen andere vormen van spreken moeten ontwikkelen, vormen die tijdelijk zijn, meerstemmig, op gelijke voet staand met elkaar, decentraal, niet geïnteresseerd in nut maar in vrijheid. Die er niet alleen zijn voor jezelf, maar ook voor de ander.' Hoezo 'zullen we dat moeten'? In de loop van haar boek toont Rasch net aan dat er al lang andere vormen van spreken bestáán die ingaan tegen de dominantie van het dataïstische werkelijkheidsbeeld. De kunst, met name, en de literatuur, de vertogen, kortom, waarin waarnemingen en expressies niet per se aan een of ander al dan niet kwantificeerbaar of classificeerbaar doel moeten beantwoorden, waarin dubbelzinnigheid en intransparantie mogen bestaan, waarin dingen niet opgelost hoeven te worden, maar onherleidbaar zijn wat ze zijn. Verwijst ze niet zelf naar Sjklovsky's 'vervreemding' als basisconcept en basisprincipe van de kunst? En haalt ze niet in een later hoofdstuk stijlfiguren aan als de best mogelijke manier om de werkelijkheid te benaderen? Dus nee, wie hoopt bij Rasch nieuwe verzetsstrategieën te vinden, is eraan voor de moeite. De kern van haar betoog is een herkauwing van wat we al wisten en konden. Het is, schrijft ze tot tweemaal toe, noodzakelijk filosofische vanzelfsprekendheden te blijven herhalen. Maar van een boek dat in 2020 verschijnt en het heeft over 'ethiek' in tijden van dataïsme had ik nieuwere, spitsere ideeën verwacht. Rasch zal daar, in haar van poststructuralistische zins- en gedachtewendingen doordesemde formulering, vast tegen inbrengen dat ik te veel nut verwacht van haar boek, dat het niet gaat om de uitkomst of de oplossing, maar om de zoektocht, dat juist daarin het verzet schuilt. Leest u even mee: 'Dit boek wil zelf uit gestelde kaders breken, omdat het nu eenmaal gaat over de noodzaak uit kaders te breken, zonder daarbij te vervallen in vage of zweverige of prekerige uitvluchten. Het is in die zin een betoog dat in vorm en inhoud betoogt tegen het betoog. Een antibetoog [...]. Het is een poging frictie in de praktijk te brengen.' Maar in plaats van een dwingende, ongrijpbare literaire tekst, een vervreemdend kunstwerk dat vrijheden en mogelijkheden opent, is Frictie toch vooral een boeiend, maar wat wijdlopig en slordig essay dat hinkt op twee benen: enerzijds een academische paper, de wetten van de wetenschappelijke opbouw volgend; anderzijds een ongebonden, artistieke, associatieve tekst. De ook al poststructuralistische clichés waarmee Rasch haar essay inkleedt, maken die juist minder oorspronkelijk en minder literair. Ze heeft het over 'een poging om al essayerend een denkbeweging in de praktijk te brengen', een 'wandeltocht waarop je verschillende zijpaden inslaat om uiteindelijk terug te komen bij het begin' - versleten metaforen, die niet erg overtuigend opgaan voor Rasch' boek en daarom behalve aftands ook wat aanmatigend overkomen. Een barstje in elk ding Jazeker: Frictie van Miriam Rasch is een interessant, leerrijk, persoonlijk, genuanceerd, diepgravend boek, waarin grote vragen van deze tijd ernstig en lichtvoetig tegelijk tegen het licht worden gehouden. Het is een bron van informatie en kennis, een uitstekend startpunt voor wie zich verder wil verdiepen in de dominante ideologieën van vandaag - al blijft het vanuit conceptueel oogpunt vreemd dat Rasch het productief uitgewerkte begrippenapparaat van een halve eeuw ideologiekritiek links heeft laten liggen. Maar frictie in de praktijk? Dat is het toch niet. Daar hebben we toch echt de semi-autonome zone van de creatieve kunst voor nodig. De zone waarin bijvoorbeeld een jonge dichter als een 21ste-eeuwse situationist door de stad wandelt zonder gecapteerd te worden door bewakingscamera's. Waarin tekst verschijnt die we niet begrijpen en die ons daarom tot reflectie aanzet, en dus tot engagement. Waarin er een soort spreken bestaat dat ons, in zijn onherleidbaarheid, dichter bij een ervaren waarheid brengt dan een (anti)betoog dat drijft op theoretische concepten. Frictie, wat dat is? Er was eens een dichter die zong: 'There is a crack in everything / That is how the light gets in'. En we begrepen het allemaal op slag. Bart Van der Straeten","Miriam Rasch, Frictie: Friemelen aan Facebook. Ethiek in digitale tijden"
5f2842b766943a1d73a4252b,https://www.tijd.be/r/t/1/id/10242789,2020-08-03T15:55:10.000Z,"Met de overnamestrijd om de hyperpopulaire videoapp TikTok opent Amerikaans president Donald Trump een nieuw front in zijn digitale koude oorlog tegen China.\n\nTikTok, is dat niet een eindeloze stroom onschuldige filmpjes van tieners die meedansen op de pop- en hiphophits du jour van pakweg Drake, Benee of Megan Thee Stallion? Sinds dit weekend is ByteDance, het Chinese bedrijf achter de hyperpopulaire videoapp, vooral een speelbal die ongemakkelijk meedeint in de steeds agressievere handelsoorlog tussen Peking en Washington.\n\nTikTok: dansen met geopolitieke consequenties.\n\nVrijdagavond raakte bekend dat de Amerikaanse techreus Microsoft onderhandelt met ByteDance om de TikTok-activiteiten in de Verenigde Staten, Canada, Australië en Nieuw-Zeeland over te nemen. 'We gaan TikTok bannen in de VS', ging Amerikaans president Donald Trump eerst op de rem staan. Na telefonisch contact met Microsoft-CEO Satya Nardella gunt Trump beide partijen nu 45 dagen om tot een deal te komen. Een tussenoplossing, waarbij ByteDance minderheidsaandeelhouder blijft, lijkt uitgesloten. De bottomline is duidelijk: TikTok zal Amerikaans zijn in de VS, of niet zijn.\n\nTake the money and run\n\nAl langer beticht het Witte Huis de meest waardevolle start-up ter wereld, die geschat wordt op ruim 100 miljard dollar, ervan de data van zijn anderhalf miljard - vooral jonge - gebruikers door te spelen aan het communistische regime in Peking. Bewijzen zijn er niet en ByteDance ontkent formeel. Toch wordt erop gewezen dat TikTok anti-Chinese boodschappen weert op zijn platform en leeft de vrees dat het Chinese propaganda verspreidt.\n\n100 miljoen Amerikaanse gebruikers TikTok telt in de Verenigde Staten naar eigen zeggen zowat 100 miljoen - vooral jonge - gebruikers.\n\n'We begrijpen volledig het belang om de bezorgdheden van de president aan te pakken', praatte Microsoft dit weekend Trump naar de mond. Als de overname lukt, komen er strengere veiligheids- en privacyregels bij TikTok. Trump plaatst ByteDance de facto voor het blok: take the money and run. Of je casht meteen op je immense succes, of je verliest de toegang tot zowat 100 miljoen Amerikaanse consumenten en miljarden aan toekomstige inkomsten in de lucratiefste markt ter wereld.\n\nZeker nu TikTok onlangs gebannen werd in zijn grootste buitenlandse markt, India, slaat de schrik ByteDance-CEO Zhang Yiming om het hart. Een Amerikaanse CEO - Kevin Mayer - voor TikTok aanwerven, duizenden jobs creëren in de VS, tal van lobbyisten inhuren: het lijkt niet te volstaan.\n\nKoekje van eigen deeg\n\nDie verregaande Amerikaanse staatsinterventie in de vrijemarktwerking ontlokt kritiek. 'ByteDance is het onschuldige slachtoffer van een waanzinnige geopolitiek', reageerde Primavera Capital Group, die investeerde in TikTok. 'Dit is een triest resultaat voor ByteDance, voor kapitalistisch ondernemerschap en voor de toekomst van de wereldhandel.'\n\nAnderzijds kan je stellen dat China een koekje van eigen deeg krijgt. Al jaren bant het de Amerikaanse techreuzen Facebook, Twitter en Google. Bittere ironie: net Microsoft plooit zich wel naar de censuurmaatregelen van het communistische regime, waardoor het met de dochterbedrijven Bing en LinkedIn toegang heeft tot de immense Chinese markt.\n\nBytedance is het onschuldige slachtoffer van een waanzinnige geopolitiek. Dit is een triest resultaat voor kapitalistisch ondernemerschap en de toekomst van de wereldhandel. Primavera Capital Group Chinese private-equitygroep en investeerder in TikTok.\n\nTikTok is niet het eerst Chinese bedrijf dat de Amerikaanse toorn voelt in Trumps handelsoorlog en zal niet het laatste doelwit zijn. Zo oefenen de VS wereldwijd enorme druk uit om het telecombedrijf Huawei te mijden bij de uitrol van het 5G-netwerk. Minister van Buitenlandse Zaken Mike Pompeo kondigde dit weekend aan dat er 'snel' maatregelen komen tegen een reeks Chinese techbedrijven.\n\nTechnologische dominantie\n\nTrumps handelsoorlog was van meet af aan vooral een technologische koude oorlog, waarin de strijd om de digitale dominantie in de 21ste eeuw snoeihard gevoerd wordt. Sinds Trump begin 2018 handelsbarrières begon op te werpen is zowat de volledige stroom van ruim 500 miljard dollar aan Chinese goederen naar de VS aan extra importheffingen onderworpen. 'Make America Great Again' door industriejobs weer naar de VS te halen is al vier jaar het mantra. Maar de onderliggende boodschap is: rem de Chinese techrenaissance af.\n\nHet eerst salvo handelssancties was gericht tegen zowat 1.300 hoogtechnologische Chinese producten, die centraal staan in het ambitieuze 'Made in China 2025'-programma. Met de financiële turbo van het enorme staatsapparaat wil China zich in vijf jaar transformeren van de 'fabriek van de wereld' - die westerse kleren, smartphones en prullaria maakt - in een supermacht voor IT, robotica, ruimtevaart, elektrische auto's, biotech en artificiële intelligentie.",TikTok danst houterig mee in techoorlog tussen VS en China
5f2842b9d89fa57e9317fa99,https://www.knack.be/nieuws/wereld/australie-gaat-patrouilleren-op-zee-met-onbemande-bootjes/article-news-1625891.html,2020-08-03T13:07:08.000Z,"Australië gaat zijn maritieme grenzen bewaken met onbemande vaartuigen. Ze kunnen ook asielzoekers opsporen.\n\nHet Australische ministerie van Defensie gaat vijf onbemande vaartuigen inzetten voor surveillance-opdrachten op zee. De vijf meter lange vaartuigen zien eruit als kleine zeilboten, met zonnepanelen waar normaal een zeil zit.\n\nDoordat het autonome vaartuig continu grote zones in de gaten kan houden en data in real time kan doorsturen, biedt het de Royal Australian Navy extra mogelijkheden om de Australische wateren in de gaten te houden.\n\nAsielzoekers\n\nDe robotboten kunnen ook asielzoekers detecteren die per boot Australië proberen te bereiken.\n\nIn 2013 besloot de Australische regering iedereen die per boot in Australië aankwam, naar speciale offshore-centra op Nauru en Papoea Nieuw Guinea over te brengen. Sindsdien zijn al meer dan drieduizend vluchtelingen daarnaartoe gebracht.\n\nVoor mensenrechtenorganisaties als Human Rights Watch is het Australische vluchtelingenbeleid 'rampzalig'. In de offshore-centra worden de vluchtelingen slecht behandeld. Bovendien schrikt het beleid nieuwe asielzoekers niet af: elk jaar wagen honderden de oversteek per boot.\n\nGolfenergie\n\nDe nieuwe robotboten worden aangedreven door een combinatie van wind-, zonne- en golfenergie. Ze zijn bestand tegen stormweer.\n\nHet Australische bedrijf Ocius leverde in 2017 al een prototype. Het kreeg nu de opdracht van Defensie om de komende twee jaar vijf vaartuigen te maken, een contract dat 5,5 miljoen Australische dollar waard is.\n\nHet Australische ministerie van Defensie gaat vijf onbemande vaartuigen inzetten voor surveillance-opdrachten op zee. De vijf meter lange vaartuigen zien eruit als kleine zeilboten, met zonnepanelen waar normaal een zeil zit. Doordat het autonome vaartuig continu grote zones in de gaten kan houden en data in real time kan doorsturen, biedt het de Royal Australian Navy extra mogelijkheden om de Australische wateren in de gaten te houden.De robotboten kunnen ook asielzoekers detecteren die per boot Australië proberen te bereiken.In 2013 besloot de Australische regering iedereen die per boot in Australië aankwam, naar speciale offshore-centra op Nauru en Papoea Nieuw Guinea over te brengen. Sindsdien zijn al meer dan drieduizend vluchtelingen daarnaartoe gebracht.Voor mensenrechtenorganisaties als Human Rights Watch is het Australische vluchtelingenbeleid 'rampzalig'. In de offshore-centra worden de vluchtelingen slecht behandeld. Bovendien schrikt het beleid nieuwe asielzoekers niet af: elk jaar wagen honderden de oversteek per boot.De nieuwe robotboten worden aangedreven door een combinatie van wind-, zonne- en golfenergie. Ze zijn bestand tegen stormweer.Het Australische bedrijf Ocius leverde in 2017 al een prototype. Het kreeg nu de opdracht van Defensie om de komende twee jaar vijf vaartuigen te maken, een contract dat 5,5 miljoen Australische dollar waard is.",Australië gaat patrouilleren op zee met onbemande bootjes
5f28eb73a52cd81045452a37,https://www.nieuwsblad.be/cnt/dmf20200804_91541867,2020-08-04T03:45:05.000Z,"Zijn adviseur dokter Anthony Fauci moest het eerder al ontgelden, maar nu heeft Amerikaans president Donald Trump ook uitgehaald naar het hoofd van de corona-taskforce van het Witte Huis. Hij noemde Deborah Birx “zielig” nadat zij gewaarschuwd had voor de ernst van de pandemie in de VS.\n\nDokter Birx vertelde zondag aan CNN dat ze dacht dat de coronapandemie een nieuwe fase heeft bereikt in de VS. “Wat we nu zien, is anders dan in maart en april. Het is buitengewoon wijdverspreid.” Over een voorspelling dat tegen het einde van het jaar 300.000 mensen overleden kunnen zijn aan Covid-19 in de VS zei ze: “Alles is mogelijk.”\n\nBirx verdedigde zich ook nadat Democratisch voorzitter van het Huis van Afgevaardigden Nancy Pelosi had verklaard dat zij geen vertrouwen heeft in het hoofd van de taskforce, omdat de president misinformatie verspreidt over het virus “en zij is door hem aangeduid”. Birx reageerde dat ze er nog nooit van is beschuldigd onwetenschappelijk te zijn en zich altijd baseert op data om levens te redden.\n\n“Zielig!”\n\nMaandag tweette Trump dat “gekke Nancy Pelosi vreselijke dingen zei over dr. Deborah Birx, en haar aanviel omdat ze te positief was over het heel goede werk dat we doen om het Chinavirus te bestrijden. Om tegen Nancy in te gaan, trapte Deborah in de val en viel ze ons aan. Zielig!”\n\nToen hij in zijn dagelijkse persconferentie naar de uitspraken gevraagd werd, verklaarde Trump: “Wel, ik denk dat we heel goed bezig zijn en dat we het even goed doen als gelijk welk ander land. Ik zei tegen dr. Birx dat ik denk dat we het heel goed doen. Ze was daarstraks even in mijn kantoor. Ze is een persoon voor wie ik veel respect heb. Ik denk dat Nancy Pelosi haar heel slecht heeft behandeld. En ik verwijs gewoon naar het feit dat ik dacht dat ze echt moeten zeggen dat we het heel goed doen.”",Na Fauci bekritiseert Trump nu ook andere corona-adviseur: “Zielig!”
5f2923b126966e11af0ad398,http://feeds.nieuwsblad.be/~r/economie/algemeen/~3/XS-SlhuUVhM/dmf20200804_93005053,2020-08-04T08:16:16.000Z,"China zal niet aanvaarden dat de Verenigde Staten een Chinees technologiebedrijf “stelen”. Dat hebben Chinese staatsmedia dinsdag gemeld. Washington zet druk op de eigenaar van de populaire app TikTok om zijn Amerikaanse activiteiten te verkopen aan Microsoft.\n\nTrump gaf de Chinese TikTok-eigenaar ByteDance 45 dagen om een akkoord te bereiken. Het alternatief is een mogelijke ban in de VS. Minister van Buitenlandse Zaken Mike Pompeo zei in het weekend dat acties tegen TikTok en andere Chinese bedrijven snel mogelijk zijn. De Amerikanen beschuldigen de bedrijven ervan data te delen met de Chinese overheid.\n\nLEES OOK. Kijken Chinese spionnen mee naar wat uw zoon of dochter uitspookt? Waarom Trump, net zoals India en Australië, TikTok wil bannen (+)\n\nPeking zegt in de krant China Daily over “vele mogelijkheden” voor vergelding te beschikken. ByteDance reageerde op zijn beurt dat het een wereldbedrijf wil blijven, “ondanks de complexe en onvoorstelbare moeilijkheden” zoals de “gespannen” internationale politieke context.",China zal “Amerikaanse diefstal van TikTok” niet aanvaarden
5f2923b44a687b452d2eccc7,https://www.tijd.be/r/t/1/id/10242947,2020-08-04T05:47:10.000Z,"De Google-eigenaar is de zoveelste illustratie van 'opportunistische' geldrondes, nu de Amerikaanse centrale bank de facto de kredietmarkt is geworden.\n\n120 miljard dollar had Alphabet eind juni op de bank, leert het vorige week vrijgegeven kwartaalrapport. De eigenaar van de zoekmachine Google genereerde in één kwartaal 14 miljard dollar cash.\n\nLogische vraag: waarom haalt een bedrijf dat in de cash zwemt 10 miljard dollar op, zoals een mededeling aan de beurswaakhond SEC maandagavond leerde.\n\n1,1 % Rente Om hun geld voor tien jaar aan Alphabet toe te vertrouwen nemen beleggers vrede met een rente van 1,1 procent\n\nHet eenvoudige antwoord? Omdat het kan. En zelfs bijna moét, gelet op de extreem goedkope bedrijfsschulden op dit ogenblik. Om hun geld voor tien jaar aan Alphabet toe te vertrouwen nemen beleggers vrede met een rente van 1,1 procent. Dat is nog altijd het dubbele van de 0,55 procent op tienjarig schuldpapier van de Amerikaanse schatkist, maar een diepterecord voor het bedrijfsleven. De webgigant Amazon.com betaalde, eveneens bij een emissie van 10 miljard, in juni nog 1,5 procent op tien jaar.\n\nBeleggers tekenen op dit ogenblik gretig op alle mogelijke schuldpapier in. Volgens het persagentschap Bloomberg beliep de vraag naar Alphabet-schuldpapier bijna 40 miljard. Dat is vooral omdat iedereen op zoek is naar dat beetje extra rendement, nu de rente op Amerikaans overheidspapier tot een diepterecord is gezakt. Ondanks een Amerikaanse schuldenberg die tot 26.525 miljard dollar is gezwollen. De reden: de Amerikaanse centrale bank koopt in haar totaaloorlog tegen de pandemie bijna sneller 'tweedehands' schulden op dan de schatkist schulden kan uitgeven.\n\n'De Federal Reserve ís de kredietmarkt geworden', zuchtte Warren Buffett in mei, gevraagd naar waarom de investeerder ondanks de nooit geziene crisis moeite heeft zijn berg cash aan het werk te zetten.\n\nGroen likje verf\n\nWaarvoor zal Alphabet het geld aanwenden? Dat weten ze op dit ogenblik waarschijnlijk zelfs in het hoofdkantoor in het Californische Mountain View nog niet. Voor deals zoals die met de huisbeveiligingsgroep ADT volstaan luttele dagen cashflow.\n\nEen deel van het geld kan ook ingezet worden om Alphabet in het Black Lives Matter-debat wat meer streetcredibility te geven.\n\nCFO Ruth Porat gaf alleszins een groen likje verf aan de emissie: 5,75 miljard ervan krijgt het label 'duurzaam' opgeplakt.\n\nDat geld kan onder meer aangewend worden om de energieslurpende datacenters van Google energiezuiniger te maken. Een deeltje kan ook ingezet worden om Alphabet in het Black Lives Matter-debat wat meer streetcredibility te geven. De multinational lanceerde onlangs een fonds van 175 miljoen dollar om bedrijven in zwarte gemeenschappen te ondersteunen.",Alphabet haalt tegen bodemrente 10 miljard op
5f2923b755d2355eb0dc75d6,https://www.nieuwsblad.be/cnt/dmf20200804_93005053,2020-08-04T08:16:16.000Z,"China zal niet aanvaarden dat de Verenigde Staten een Chinees technologiebedrijf “stelen”. Dat hebben Chinese staatsmedia dinsdag gemeld. Washington zet druk op de eigenaar van de populaire app TikTok om zijn Amerikaanse activiteiten te verkopen aan Microsoft.\n\nTrump gaf de Chinese TikTok-eigenaar ByteDance 45 dagen om een akkoord te bereiken. Het alternatief is een mogelijke ban in de VS. Minister van Buitenlandse Zaken Mike Pompeo zei in het weekend dat acties tegen TikTok en andere Chinese bedrijven snel mogelijk zijn. De Amerikanen beschuldigen de bedrijven ervan data te delen met de Chinese overheid.\n\nLEES OOK. Kijken Chinese spionnen mee naar wat uw zoon of dochter uitspookt? Waarom Trump, net zoals India en Australië, TikTok wil bannen (+)\n\nPeking zegt in de krant China Daily over “vele mogelijkheden” voor vergelding te beschikken. ByteDance reageerde op zijn beurt dat het een wereldbedrijf wil blijven, “ondanks de complexe en onvoorstelbare moeilijkheden” zoals de “gespannen” internationale politieke context.",China zal “Amerikaanse diefstal van TikTok” niet aanvaarden
5f295bfadc042e97a28d85cf,https://www.knack.be/nieuws/belgie/waarom-loopt-wouter-beke-cd-v-ook-tijdens-de-tweede-coronagolf-achter-de-feiten-aan/article-longread-1626121.html,2020-08-04T08:55:08.000Z,"Waarom komt de contacttracing ook tijdens de tweede coronagolf zo traag op gang? 'De ziekenfondsen willen hun macht niet afgeven', zegt Jan De Maeseneer van de Vlaamse stuurgroep contactonderzoek.\n\nSchepenen en burgemeesters die op eigen houtje lokaal contactonderzoek organiseren, problemen met de controle op Belgen die terugkeren uit het buitenland en het Passenger Locator Form (PLF) niet invullen: een degelijk functionerend contactonderzoek lijkt in Vlaanderen nog niet te lukken. Een pijnlijk gegeven voor welzijnsminister Wouter Beke (CD&V).\n\n...\n\nSchepenen en burgemeesters die op eigen houtje lokaal contactonderzoek organiseren, problemen met de controle op Belgen die terugkeren uit het buitenland en het Passenger Locator Form (PLF) niet invullen: een degelijk functionerend contactonderzoek lijkt in Vlaanderen nog niet te lukken. Een pijnlijk gegeven voor welzijnsminister Wouter Beke (CD&V). Nu loopt het met dat contactonderzoek ook in een aantal andere landen niet altijd van een leien dakje, maar in dit land lijken we toch uit te blinken in traagheid door een amalgaam van elkaar tegenwerkende structuren. Waardoor minister Beke de laatste dagen opnieuw zwaar onder vuur ligt voor zijn aanpak in de coronacrisis. Wat loopt er allemaal fout en waarom? 'In eerste instantie is er een structureel probleem', zegt Jan De Maeseneer, emeritus hoogleraar huisartsengeneeskunde (UGent) en lid van de Vlaamse stuurgroep contactonderzoek. 'Je houdt niet voor mogelijk op hoeveel niveaus er over het contactonderzoek wordt beslist. Uiteindelijk is de beslissing aan de Veiligheidsraad maar er zijn een hoop adviserende comités bij betrokken.' In Nederland gaat het er minder omslachtig aan toe, weet De Maeseneer. 'Daar houdt één centrale figuur zich bezig met de sectoren Veiligheid, Justitie en Volksgezondheid, die zorgt dat de verschillende partijen samenwerken. In België gaat het om twee afzonderlijke lijnen: de ene begint bij de minister van Binnenlandse Zaken en gaat via de federale minister naar de gouverneurs en de burgemeesters. Tegelijk is er de lijn Gezondheid die start bij de federale minister en via de gemeenschapsministers bij de lokale bevoegdheden terechtkomt. Waar het op neerkomt, is dat die dubbele structuur met al die bevoegdheden en niveaus niet werkt.' Ook het gebrek aan investeringen speelt een rol. Door bezuinigingen op Volksgezondheid bleven er maar twintig mensen over op de Vlaamse dienst Infectieziektenbestrijding aan de vooravond van de corona-uitbraak. Ook hier vergelijkt De Maeseneer met het buitenland: 'Voor de 6 miljoen inwoners van Vlaanderen hadden we 10 contactopspoorders in dienst. De Italiaanse regio Veneto heeft ook ongeveer 6 miljoen inwoners maar daar hebben ze tussen de 300 en 500 mensen die voor contactopsporing opgeleid zijn.' 'Mijn conclusie is dat je de contactopsporing decentraal moet aanpakken', zegt De Maeseneer. 'Er zijn verschillende regio's in Europa waar ze lokaal werken en dat werpt vruchten af. Op lokaal niveau kun je gebruik maken van het vertrouwen dat de hulpverleners bij de bevolking genieten. Het is iets heel anders als je wordt gebeld door een anonieme persoon uit een callcenter die begint met het oplezen van drie regels uit het staatsblad, dan wanneer je telefoon van je huisarts krijgt die vertelt dat je besmet bent en dat je door iemand benaderd zal worden.' Maar die stap voor samenwerking op lokaal niveau wordt nog altijd niet gezet. Niet op de manier waarop de gemeentebesturen het zouden willen. Sinds afgelopen weekend krijgen lokale besturen nu wel toegang tot een databank waarin besmettingsgegevens tot op wijkniveau geconsulteerd kunnen worden. 'Maar dat is niet voldoende', vindt Philippe De Coene, schepen voor Sociale Zaken in Kortrijk (SP.A). 'We krijgen inzage maar we hebben geen toegang tot de gegevens van patiënten, waardoor we niet aan contactopsporing of clusteronderzoek kunnen doen. Nu weten we alleen hoeveel mensen op wijkniveau zijn besmet gedurende 7 dagen.' In Kortrijk zijn gepensioneerde artsen sinds donderdag zelf bezig om contactonderzoek te doen en dat verloopt volgens De Coene goed. 'We bellen ook mensen die al eerder door het Vlaamse contactcentrum zijn gebeld. Maar die vertellen ons dat ze het helemaal niet erg vinden dat ze een tweede telefoon krijgen. Integendeel, ze zijn blij dat ze aandacht krijgen en dat ze soms nog bijkomende informatie kunnen geven die ons helpt met het inperken van besmettingshaarden.' Dat minister Beke ook dit keer weer veel te traag op gang komt, heeft volgens De Coene te maken met het gebrek aan vertrouwen dat het Agentschap Zorg en Gezondheid in de lokale overheden heeft. 'Terwijl het zelf absoluut geen vlekkeloos parcours heeft gelopen. Ik denk ook dat de minister bang is dat de lokale besturen het overnemen en het beter zullen doen dan de overheid tot nu toe.' 'De contacttracing is niet alleen een logistiek maar ook een politiek probleem', bevestigt De Maeseneer. 'De ziekenfondsen die de contacttracing organiseren willen hun macht blijkbaar liever niet afgeven. Er is ook een contract met de overheid van 100 miljoen, dat is voor de ziekenfondsen een belangrijk financieel aspect. En we zitten met een minister die er geen blijk van geeft dat hij begrijpt waar het over gaat.' Vlaams Parlementslid Hannes Anaf (SP.A) vindt niet dat Wouter Beke ontslagen moet worden maar oppert wel voor zijn vervanging door een crisismanager. 'In Nederland is de centrale figuur op dat vlak een ambtenaar, geen minister', zegt De Maeseneer. 'Dat kan bij ons ook, zolang het iemand is die voldoende kennis heeft over het eerstelijnswerk, het IT-aspect en de gezondheidszorgsector. Ik weet niet of we veel mensen hebben met zo'n breed perspectief.' CM-voorzitter Luc Van Gorp vindt dat je sowieso een centraal databasesysteem moet hebben op lokaal niveau. 'Omdat we ons van punt A naar B verplaatsen en ons niet opsluiten in een bepaalde gemeente. Als er niet één groot platform is, kun je dat onmogelijk controleren en creëer je chaos.' De samenwerking tussen federaal en lokaal niveau wordt momenteel bijgeschaafd, reageert Steffen Van Roosbroeck, woordvoerder van Wouter Beke. 'We organiseren een webinar over de verschillende scenario's waarin de lokale overheden hun rol kunnen opnemen. Maar ook zij zullen pas kunnen werken aan contactonderzoek vanaf het moment dat iemand besmet is.' De overheid kan geen specifieke contactgegevens aan de burgemeesters geven wegens de patiëntenrechten, zegt Van Roosbroeck. 'Dat kan wel aan iemand met medische expertise binnen de eerstelijnszorg van de gemeente, en dat zal ook gebeuren.' 'De cijfers van vorige week tonen bovendien aan dat het contactonderzoek níét traag verloopt', besluit de woordvoerder. '75 procent van de positief geteste mensen wordt binnen de 24 uur bereikt, hun contacten incluis en 95 procent bereiken we binnen de 36 uur.' Maandagmiddag kregen de gemeentebesturen dan toch groen licht van het Vlaams Agentschap Zorg en Gezondheid. Steden en gemeenten kunnen zelf aan contactopsporing doen onder een twaalftal voorwaarden die minister Beke deze week zal toelichten. 'Met de meeste afspraken hebben we geen probleem', reageert de Kortrijkse schepen Philippe De Coene. 'Hoewel een aantal zaken om meer tekst en uitleg vragen, met name de voorwaarden rond juridische verantwoordelijkheid en bepaalde financiële ondersteuning. Maar we zijn zeker op de goeie weg.'",Waarom loopt Wouter Beke (CD&V) ook tijdens de tweede coronagolf achter de feiten aan?
5f299438ce19fe5fa342b2c0,https://www.nieuwsblad.be/cnt/dmf20200804_94743433,2020-08-04T13:10:16.000Z,"Annemiek van Vleuten won zaterdag op indrukwekkende wijze de Strade Biance. Goed voor een vijf op vijf dit wielerseizoen voor de Nederlandse wereldkampioene, die daarbij een straffe prestatie leverde op de Italiaanse grindwegen.\n\nLEES OOK. Annemiek van Vleuten trekt scheve situatie recht in dolle finale en wint Strade Bianche voor vrouwen\n\nLEES OOK. Britse ex-prof is na elf jaar in één klap drie KOM‘s kwijt aan een ontketende Wout van Aert: “Verdorie!”\n\nLange tijd leek Van Vleuten in een verloren positie te zitten, met Mavi Garcia (Alé-BTC Ljubljana) die op weg leek naar de mooiste zege uit haar carrière.\n\n“Ik dacht heel even dat de wedstrijd gereden was”, aldus de Nederlandse na afloop. “Mijn ploeggenote Spratt zat mee in de kopgroep, voor mij leek het een rustige dag te worden. Tot Mavi Garcia vooraan wegreed en ik plots vol mee aan de bak mocht. Hoe harder de wedstrijd, hoe beter voor mij. En dit is de mooist denkbare aankomst.”\n\nOp de voorlaatste grindstrook, op zo’n 25 kilometer van de finish zette Van Vleuten de gashendel volledig open. In geen tijd reed ze de kloof van meer dan vijf minuten op de Spaanse koploopster dicht, op en over de achtervolgers. Op zes kilometer van de finish was de kloof gedicht.\n\nTime gap between Garcia and Van Vleuten according to their GPS data:\n\n\n\n-48km: 0""\n\n-43km: 3'30""\n\n-38km: 5'30""\n\n-28km: 6'\n\n-23km: 5'19""\n\n-19km: 4'18""\n\n-13km: 1'53""\n\n-10km: 40""\n\n-5.7km: 0""#StradeBianche #UCIWWT — La Flamme Rouge (@laflammerouge16) August 2, 2020\n\nIn die finale leverde de Nederlandse een wonderbaarlijke prestatie, bijna buitenaards. Want wat blijkt nu? Van Vleuten deed namelijk 46’35” over die laatste 25 kilometer van de Strade Bianche, tegen een gemiddeld tempo van 33,3 kilometer per uur. Daarmee liet ze de derde tijd noteren… van alle deelnemers. Dus zowel vrouwen als mannen. Enkel Wout van Aert en Brent Bookwalter deden beter. Zo was Van Vleuten twee seconden sneller dan Greg Van Avermaet en deed ze anderhalve minuut beter dan gewezen winnaar Michal Kwiatkowski.",Buitenaards? Annemiek van Vleuten reed zo hard tijdens Strade Bianche dat ze in de finale sneller was dan Greg Van Avermaet
5f2994391c8faf52f54b43db,https://www.standaard.be/cnt/dmf20200804_95436848,2020-08-04T15:05:42.000Z,"De Europese Commissie stelt een diepgaand onderzoek in naar de beoogde overname door Google van Fitbit, een producent van stappentellers. De mededingswaakhond in Brussel is bezorgd dat de transactie de al dominante positie van de Amerikaanse techreus op de onlineadvertentiemarkt zou versterken door de enorme hoeveelheid persoonlijke gegevens die Fitbit kan leveren.\n\nGoogle kondigde eind vorig jaar aan Fitbit over te willen nemen voor 2,1 miljard dollar. Dat Amerikaanse bedrijf maakt onder meer fitnesstrackers en smartwatches waarmee niet alleen tijden van hardlooprondjes worden bijgehouden, maar bijvoorbeeld ook de hartslag.\n\nDie informatie kan Google gebruiken voor de gepersonaliseerde advertenties die het mensen voorschotelt na een zoekopdracht. Met de gegevens van Fitbit zou het moeilijker worden voor concurrenten om de precisie van Googles advertentiediensten te evenaren, is uit verkennend onderzoek gebleken. De transactie zou de prijzen van advertenties verhogen en de keuzemogelijkheden van uitgevers en adverteerders beperken, vreest de Commissie.\n\nGoogle heeft al wel aangeboden de Fitbit-gegevens op te slaan in een aparte ‘datasilo’ en niet te gebruiken voor advertentiedoeleinden. Die oplossing is echter onvoldoende om de ernstige twijfels over de effecten van de overname duidelijk weg te nemen, aldus de Europese Commissie.\n\n‘Het gebruik van draagbare apparaten door Europese consumenten neemt de komende jaren naar verwachting aanmerkelijk toe’, zegt EU-commissaris Margrethe Vestager (Mededinging). ‘Dat zal hand in hand gaan met een exponentiële groei van data die deze apparaten genereren. Deze data geven inzichten in het leven en de gezondheidssituatie van de gebruikers van deze apparaten. Ons onderzoek is erop gericht zeker te stellen dat Googles controle van data verzameld door draagbare apparaten als gevolg van deze transactie de concurrentie niet verstoort.’\n\nBrussel onderzoekt ook wat de combinatie van de databases van beide betekent voor bijvoorbeeld de digitale gezondheidssector. Vestager heeft tot 9 december de tijd om een besluit te nemen over de voorgenomen overname. Onder haar leiding legde de Europese waakhond Google eerder al drie boetes op voor marktverstorend gedrag bij het mobiele besturingssysteem Android, resultaten van Google Shopping en advertentiedienst AdSense.",Fitbit-overname Google onder loep Europese Commissie
5f29943ab360e759d9ae5e77,https://www.tijd.be/r/t/1/id/10243132,2020-08-04T16:49:50.000Z,"President Donald Trump stuurt aan op een Amerikaanse overname van de Chinese videoapp TikTok en eist nu ook dat een 'substantieel deel' van de mogelijke miljardendeal in de Amerikaanse schatkist belandt. China dreigt met tegenmaatregelen.\n\nOm de clash over de populaire Chinese video-app TikTok te beslechten, verkent president Donald Trump steeds onorthodoxere paden tussen de geopolitiek en het bedrijfsleven. Op de achtergrond speelt de Amerikaans-Chinese handelsoorlog. Vrijdag verzette Trump zich nog tegen een overname van de Amerikaanse activiteiten van TikTok door Microsoft. Hij wilde TikTok volledig bannen in de VS omdat het bedrijf de data van zo'n 100 miljoen Amerikaanse gebruikers zou doorspelen aan het communistische regime in Peking.\n\nVervolgens gaf hij beide partijen tot 15 september om een deal te bereiken, maar enkel als het Chinese kroonjuweel volledig in Amerikaanse handen komt. Maandagnacht ging de Republikein nog een stap verder. Als het tot een overname komt, moet een 'substantieel deel' van de prijs naar de Amerikaanse schatkist vloeien. 'Want wij maken deze deal mogelijk.'\n\nJuridische bedenkingen\n\nDat doet ook in de VS ethische en juridische bedenkingen rijzen. Als de staatsveiligheid in gevaar is, zoals Trump beweert over TikTok, is het perfect legitiem een buitenlands bedrijf te weren. Ook de Democraten steunen een overname door Microsoft. Juristen betwijfelen evenwel of er een wetgevend kader is waarbinnen een overheid geld kan eisen zonder dat ze aandeelhouder is. Bovendien staat Trumps aanpak haaks op het Amerikaanse geloof in vrijemarktwerking en het verzet tegen te veel staatsinterventie.\n\nElk land zou de nationale veiligheid kunnen gebruiken als excuus om Amerikaanse bedrijven te viseren. De VS openen best niet de doos van Pandora.\n\n'Diefstal door de Amerikaanse staat', was dinsdag de kritiek in de Chinese staatsmedia. Dat klinkt hol, als je weet hoe het communistische regime zelf buitenlandse bedrijven dwingt tot censuur, lokale joint ventures en kennisoverdracht. Niettemin bestudeert Peking 'een resem manieren om te antwoorden op de vernielzucht van de Amerikaanse overheid'.\n\nBoycot\n\nZo kan het Microsoft viseren, dat als een van de weinige Amerikaanse techreuzen plooit naar de Chinese censuur en met de dochterbedrijven Bing en LinkedIn toegang krijgt tot de Chinese markt. De speculatie groeit ook dat Peking de verkoop van TikTok in de VS zou blokkeren en moederbedrijf ByteDance zou verplichten de Amerikaanse markt te verlaten.\n\nOp Chinese sociale media klinkt de kritiek dat ByteDance-CEO Zhang Yiming te snel toegeeft aan de Amerikaanse druk en wordt opgeroepen tot een lokale boycot van Douyin, de Chinese versie van TikTok, en Jinri Toutiao, een nieuwssite van ByteDance. Zo raakt ByteDance, in zijn ambitie als eerste Chinese techbedrijf uit te groeien tot een echt mondiale reus, steeds meer gekneld tussen 's werelds grootste twee machten.\n\nTechnonationalisme\n\nTegelijk doet het vragen rijzen wat dit impliceert voor het wereldwijde web. 'Nu concurrentie afhangt van hoe je data verzamelt en gebruikt, komt het tot een keuze tussen onderwerping of dodelijke strijd in het technologische rijk', schreef de krant China Daily. 'Elk land zou de nationale veiligheid kunnen gebruiken als excuus om Amerikaanse bedrijven te viseren', zei een woordvoerder van het Chinese ministerie van Buitenlandse Zaken. 'De VS openen beter niet de doos van Pandora of ze zullen zelf de bittere vruchten moeten slikken.'",Trump wil dat overname TikTok schatkist voedt
5f29943ab360e759d9ae5e78,https://www.tijd.be/r/t/1/id/10243129,2020-08-04T16:35:26.000Z,"Miljardendeals van rijke landen met vaccinontwikkelaars wekken de indruk dat er straks niets overblijft voor arme landen. ‘Maar dat strookt niet met de realiteit’, zegt de Belgische expert Luc Debruyne.\n\nHet regent miljardeninvesteringen van rijke landen om grote hoeveelheden van kandidaat-Covid-19-vaccins voor de eigen bevolking te reserveren, hoewel die nog in ontwikkeling zijn. De Verenigde Staten kondigden net een recordinvestering van 2,1 miljard dollar aan in de verdere ontwikkeling en productie van een vaccin van de Britse en Franse farmareuzen GlaxoSmithKline (GSK) en Sanofi. In ruil weet het land zich zeker van 100 miljoen dosissen en geniet het een optie om er nog eens 500 miljoen bij te doen op langere termijn.\n\nHet is niet de enige welgestelde natie die jaagt op vaccins. In totaal kochten de VS, het Verenigd Koninkrijk, de Europese Unie en Japan al ongeveer 1,3 miljard vaccindosissen, leren data van de Londense firma Airfinity die het persagentschap Bloomberg inkeek. Als je daar opties op extra dosissen en op til zijnde deals bijtelt, zouden er nog eens zo’n 1,5 miljard bijkomen.\n\n‘Bilaterale deals tussen rijke landen en één vaccinontwikkelaar houden risico’s in’, zegt de Belgische expert Luc Debruyne. Hij werkte 27 jaar voor GSK, waarvan 5 jaar als CEO van de belangrijke vaccindivisie. ‘Je weet niet of het vaccin er komt. Het is zoals fietsen bestellen terwijl je nog niet weet of die twee wielen hebben en wanneer en hoeveel er geleverd worden.’\n\nHet is zoals fietsen bestellen terwijl je nog niet weet of die twee wielen hebben en wanneer en hoeveel er geleverd worden. Luc Debruyne Belgische vaccin-expert\n\nDe VS stoppen hun eieren niet in één mand en investeerden onder de vlag Operatie Warp Speed meer dan 10 miljard dollar in de ontwikkeling en risicoproductie (het gaat om experimentele vaccins, red.) van verschillende kandidaat-vaccins. In ruil leggen ze al de hand op zo veel mogelijk dosissen. ‘Het positieve is dat de hele wereld mee profiteert van die investeringen, omdat ze de ontwikkeling van de vaccins ongezien versnellen’, zegt Debruyne.\n\nHij is vol lof voor de vaccinaanpak van ons land, dat aanhaakt bij de trein van de Europese Commissie. Die onderhandelt voor de 27 lidstaten met producenten. ‘Anders moesten we als klein landje opboksen tegen reuzen’, zegt Debruyne. De Europese Commissie liet eind juli verstaan 300 miljoen vaccindosissen gereserveerd te hebben bij de Franse farmareus Sanofi. De Belgische poot van GSK, waarmee Sanofi samenwerkt, zal een hoofdrol spelen in de productie.\n\nLege handen?\n\nDoor de vaccindeals van rijke landen met ontwikkelaars groeit intussen de onrust dat ze alle beschikbare dosissen monopoliseren en minder kapitaalkrachtige landen met lege handen achterblijven.\n\n‘Dat strookt niet met de realiteit’, countert Debruyne. ‘Rijke landen beseffen dat er voor niemand een exit is zolang niet de hele wereld gevaccineerd is. Met alleen je eigen bevolking te vaccineren ben je niets. Ze investeren daarom, deels uit eigenbelang, ook in multilaterale initiatieven om vaccins toegankelijk te maken voor ontwikkelingslanden.’\n\nRijke landen investeren, deels uit eigenbelang, ook in multilaterale initiatieven om vaccins toegankelijk te maken voor ontwikkelingslanden. Luc Debruyne Belgische vaccinexpert\n\nAls strategisch adviseur van de internationale vaccincoalitie Coalition for Epidemic Preparedness Innovations (CEPI) heeft hij daar goed zicht op. Die organisatie krijgt middelen van overheden, farmabedrijven en liefdadigheidsinstellingen en investeert ook in de ontwikkeling en risicoproductie van een portfolio van negen kandidaat-vaccins, zoals dat van de universiteit van Oxford en AstraZeneca, van het Amerikaanse Moderna, het Duitse Curevac en het Chinese Sinovac.",‘Nu vaccindeals sluiten is als fietsen bestellen waarvan je niet weet of die twee wielen hebben’
5f29943ab360e759d9ae5e7a,https://www.tijd.be/r/t/1/id/10243079,2020-08-04T16:24:53.000Z,"Tijdens een hoorzitting in het Vlaams Parlement wees Vlaams minister van Welzijn Wouter Beke naar de labo's als verantwoordelijke voor de trage contactopsporing.\n\n'We moeten een onderscheid maken tussen de contactopsporing en het voortraject. Als het te lang duurt, gaat het vaak over dat voortraject: de staalafname, het bekendmaken van de uitslag, het aanmaken van het patiëntdossier om over te maken aan de databank en het opmaken van een werkorder voor ', zei Wouter Beke (CD&V).\n\nEnkel voor dat laatste aspect is Vlaanderen verantwoordelijk. De mediaanduur daarvan neemt 5 uur in beslag, terwijl het hele voortraject samen 54 uur in beslag neemt. Volgens Beke kan de overheid dus weinig doen om de doorlooptijd te versnellen. Eenmaal bij de callcenters, wordt 67 procent van de personen binnen 24 uur bereikt.\n\nDe snelheid van labo's is een cruciaal gegeven en daar is ruimte voor verbetering. Helaas heeft de contactopsporing weinig greep op dat voortraject. Wouter Beke Vlaams minister van Welzijn\n\nSinds kort is er een regel dat labo's hun gegevens binnen het uur moeten overmaken, anders riskeren ze een vermindering van terugbetaling van de test. Een derde van de labo's zou binnen het uur afleveren, nog eens een derde doet dat binnen vier uur.\n\n'De snelheid van labo's is een cruciaal gegeven en daar is ruimte voor verbetering. Helaas heeft de contactopsporing weinig greep op dat voortraject', zei Beke. Hij verwees naar problemen in Kortrijk en roept de lokale besturen op hun laboratoria aan te sporen snel werk te leveren.\n\nSamenwerking lokale besturen\n\nEind vorige week werd Beke opgeroepen om zich te verantwoorden voor de mank lopende contactopsporing. Dat lokale besturen die zelf in hand wilden nemen maar bij het Agentschap Zorg en Gezondheid op een njet stuitten, leidde tot onvrede in het parlement. Maandag gaf Beke toe. Lokale besturen kunnen dan toch participeren, volgens drie scenario's.\n\n21 uitbraken woon-zorgcentra In 21 woon-zorgcentra zijn op dit moment uitbraken.\n\nIn eerste plaats spelen ze een rol hij het sensibiliseren en het ondersteunen bij het zoeken naar clusters. Zelf mensen opbellen kan ook, maar om de kwaliteit te verzekeren gelden strenge voorwaarden. Besturen hebben via de medisch expert van de lokale zorgraden toegang tot individuele patiëntgegevens. Hoewel die expert beroepsgeheim heeft, blijven er vragen over hoe de privacy gewaarborgd kan blijven.\n\nOok over de handhaving van de verplichte quarantaine blijft er grote onduidelijkheid. Ruim 1.200 quarantaineattesten zijn al afgeleverd. Mensen die een bevel tot thuisisolatie negeren, moeten daarvoor bestraft kunnen worden, maar daarvoor zou nog extra wetgeving nodig zijn. Beke roept de lokale besturen op te helpen bij goede sensibilisering en ondersteuning van kwetsbare personen die in quarantaine moeten.\n\nWoon-zorgcentra",Beke wijst naar labo's voor trage contactopsporing
5f29943aa3979d985ebeff02,https://www.tijd.be/r/t/1/id/10243110,2020-08-04T15:38:16.000Z,"De Europese Commissie begint een grondig onderzoek naar de beoogde overname door Google van Fitbit, een producent van stappentellers.\n\nDe Europese Commissie is bezorgd dat de transactie de al dominante positie van de Amerikaanse techreus op de onlineadvertentiemarkt nog versterkt.\n\nGoogle kondigde eind vorig jaar aan Fitbit te willen overnemen voor 2,1 miljard dollar. Het Amerikaanse bedrijf maakt onder meer fitnesstrackers en smartwatches, waarmee niet alleen tijden van looprondjes worden bijgehouden, maar bijvoorbeeld ook de hartslag. Die informatie kan Google gebruiken voor de gepersonaliseerde advertenties die het mensen voorschotelt na een zoekopdracht.\n\nMet de gegevens van Fitbit zou het moeilijker worden voor concurrenten om de precisie van Googles advertentiediensten te evenaren, is uit verkennend onderzoek gebleken. De transactie zou de prijzen van advertenties verhogen en de keuzemogelijkheden van uitgevers en adverteerders beperken, vreest de Commissie.\n\nDatasilo\n\nGoogle heeft al aangeboden de Fitbit-gegevens op te slaan in een aparte 'datasilo' en niet te gebruiken voor advertentiedoeleinden. Maar die oplossing is onvoldoende om de ernstige twijfels over de effecten van de overname duidelijk weg te nemen, aldus de Europese Commissie.\n\nDe transactie zou de prijzen van advertenties verhogen en de keuzemogelijkheden van uitgevers en adverteerders beperken, vreest de Europese Commissie.\n\n'Het gebruik van draagbare apparaten neemt de komende jaren naar verwachting aanmerkelijk toe', zegt commissaris voor Mededinging Margrethe Vestager. 'Dat zal hand in hand gaan met een exponentiële groei van data die die apparaten genereren. Die data geven inzicht in het leven en de gezondheidssituatie van de gebruikers. Ons onderzoek wil nagaan of de transactie de concurrentie niet verstoort.'",Europa onderzoekt overname Fitbit door Google
5f29944234e7565e77c23f0a,https://www.knack.be/nieuws/belgie/john-crombez-verlaat-de-wetstraat-jonger-en-beter-geldt-ook-voor-de-ex-voorzitter/article-longread-1626173.html,2020-08-04T14:00:08.000Z,"Vorige week kondigde John Crombez zijn afscheid van de nationale politiek aan. Daarmee maakt de ex-voorzitter zelf een einde aan een loopbaan die zich afspeelde in een tijd waarin de SP.A vooral in de knoop lag met zichzelf.\n\nKort voor zijn 47e verjaardag kondigt John Crombez aan dat hij aan de Universiteit Gent een onderzoeksproject zal leiden 'naar de nieuwe structuur van de gezondheidszorg en de sociale zekerheid'. De politicus keert terug naar waar het voor hem begon: de Gentse faculteit economie. Hij behoorde er in de jaren negentig tot een groepje rond Rudi Vander Vennet, de Gentse hoogleraar economie die graag progressieve economen verzamelt - John Crombez, bijvoorbeeld, maar ook diens vriend Gert Peersman. Zo leert Crombez al als student socialisten kennen zoals Freddy Willockx en Frank Vandenbroucke. In de Wetstraat braken vanaf 1999 de paars-groene jaren aan. De SP veranderde haar naam in SP.A en koos voor een koers die aanleunde bij de 'Derde Weg' van de Britse premier Tony Blair. Voor een partij die niet meer afkerig stond tegenover de markt, het bedrijfsleven en zelfs het grote geld was Crombez een interessant 'profiel'. De zakenkrant De Tijd schreef over 'doctor-assistent' John Crombez, de 'directeur van het Ghent Finance Center, dat zich binnen de vakgroep financiële economie van de RUG toespitst op fundamenteel onderzoek over financiële markten'. Crombez was ook docent beleggingsleer aan de Hogeschool Gent en werkte even als consultant-manager voor KPMG.\n\n...\n\nKort voor zijn 47e verjaardag kondigt John Crombez aan dat hij aan de Universiteit Gent een onderzoeksproject zal leiden 'naar de nieuwe structuur van de gezondheidszorg en de sociale zekerheid'. De politicus keert terug naar waar het voor hem begon: de Gentse faculteit economie. Hij behoorde er in de jaren negentig tot een groepje rond Rudi Vander Vennet, de Gentse hoogleraar economie die graag progressieve economen verzamelt - John Crombez, bijvoorbeeld, maar ook diens vriend Gert Peersman. Zo leert Crombez al als student socialisten kennen zoals Freddy Willockx en Frank Vandenbroucke. In de Wetstraat braken vanaf 1999 de paars-groene jaren aan. De SP veranderde haar naam in SP.A en koos voor een koers die aanleunde bij de 'Derde Weg' van de Britse premier Tony Blair. Voor een partij die niet meer afkerig stond tegenover de markt, het bedrijfsleven en zelfs het grote geld was Crombez een interessant 'profiel'. De zakenkrant De Tijd schreef over 'doctor-assistent' John Crombez, de 'directeur van het Ghent Finance Center, dat zich binnen de vakgroep financiële economie van de RUG toespitst op fundamenteel onderzoek over financiële markten'. Crombez was ook docent beleggingsleer aan de Hogeschool Gent en werkte even als consultant-manager voor KPMG. In september 2003, toen de SP.A op het toppunt van haar macht stond - Steve Stevaert had de Kamerverkiezingen gewonnen met 24,9 procent van de stemmen - trad Crombez in dienst van het kabinet van vicepremier Johan Vande Lanotte. Hij werd er adviseur overheidsbedrijven, op het eerste gezicht een merkwaardige job voor een beursspecialist. In werkelijkheid was Crombez aangetrokken om de privatisering te begeleiden van BIAC, de uitbater van de luchthaven van Zaventem. Crombez kweet zich voortreffelijk van zijn taak. De krant De Standaard wijdde achteraf een lovend artikel aan die operatie ('Vande Lanotte geeft Vlaanderen lesje'). De krant wees op de rol van kabinetschef Jannie Haek en adviseur John Crombez, en stelde de lucratieve verkoop van BIAC tegenover de ""krakkemikkige' beursgang van de Vlaamse openbare investeringsmaatschappij GIMV. Volgens het economische weekblad Trends hielp de oude krokodil Etienne Davignon hen bij subtiele aanpassingen van 'de vereisten die in het lastenkohier vervat zaten'. In 2004 kocht de Australische beursgenoteerde groep Macquarie Airports 70 procent van de BIAC-aandelen voor 735 miljoen euro, meer dan verwacht. Neofiet John Crombez bewoog zich toen al op het niveau van de héél grote spelers. Crombez werd een belangrijke pion in de plannen van Johan Vande Lanotte. In januari 2005 werd Jannie Haek de nieuwe ceo van de NMBS-Holding. Crombez volgde hem op als kabinetschef. Dat nieuws werd positief onthaald. Haek had zich als kabinetschef opgesteld als een keiharde machtsmens die binnen de regering zonder veel scrupules de belangen van zijn baas verdedigde en diens wensen erdoor duwde. In vergelijking met die onbehouwen draufgänger was het alsof Vande Lanotte met Crombez voor een vriendelijke teddybeer had gekozen, een hartelijke medewerker die weliswaar zijn dossiers kende maar ook oprechte belangstelling toonde voor mensen en hun problemen. In feite was Vande Lanotte niet bezig met de reorganisatie van zijn kabinet, maar met het grand design van zijn partij. In januari 2005 stelde hij Crombez aan als de nieuwe kabinetschef. In mei nam Stevaert ontslag als SP.A-voorzitter om gouverneur van Limburg te worden. De buitenwereld was verrast, maar intern was dat vertrek natuurlijk goed voorbereid. Vande Lanotte volgde Stevaert op, Freya Van den Bossche werd de nieuwe SP.A-vicepremier, John Crombez bleef kabinetschef. De benoeming van Haek, diens vervanging door Crombez, het vertrek van Stevaert, de promotie van Van den Bossche en het nieuwe voorzitterschap van Vande Lanotte waren elementen in één grote rokade, waarbij Vande Lanotte de beschikbare SP.A-stukken zo goed mogelijk probeerde te positioneren op het bord. Hij was aan zet. Het vertrek van Stevaert werd uitgelegd als een persoonlijke keuze. In werkelijkheid was de Limburgse wonderboy de grip aan het verliezen op een partij waarin de kopstukken een andere koers begonnen te varen. Frank Vandenbroucke had de voorzitter kort voordien in een open brief opgeroepen om een ernstiger sociaaleconomisch beleid te voeren. De meningsverschillen lagen op straat. De SP.A had in 2004 ook al erg onverwacht de Vlaamse verkiezingen verloren: er bleef 'maar' 19,66 procent van de kiezers over, de voorkeurstemmen van populaire kopstukken als 'Steve' en 'Freya' waren gekelderd. Vandaar dat Vande Lanotte de SP.A wilde organiseren als een machine. De ministers dienden praktische resultaten te boeken. Van de partij en vooral de parlementsleden werd verwacht dat ze de lijn van de voorzitter ondersteunden, en dat bij voorkeur in volstrekte stilte - dat herleidde de kans op dissonantie tot nul. Vande Lanotte liet de SP.A leiden door een netwerk van Jogan-getrouwen. Caroline Gennez, Freya Van den Bossche en John Crombez maakten er deel van uit. De woordvoerder van Vande Lanotte bleef Vivi Lombaerts - zij was Crombezs partner. Een goede huisvriendin daar was Caroline Gennez, ook een ex-cabinetard van Vande Lanotte. Enzovoort. De SP.A had amper nog aparte ideologische fracties of dissidente vleugels. In de plaats daarvan kwamen er groepen en kliekjes waarbij het persoonlijke en politieke doorgaans vervlochten waren. En ineens was er ook minder plaats voor socialisten uit Leuven of Limburg. In die constellatie werd John Crombez een invloedrijk figuur. Als de belangrijkste SP.A-kabinetschef van het land begon hij de partij mee te besturen. In de aanloop naar de Kamerverkiezingen van 2007 noemde Rik Van Cauwelaert Crombez in Knack een 'aanstormend talent' dat 'bij alle besprekingen van de partijtop wordt betrokken'. In die dagen wijdde de krant De Morgen een lyrisch artikel aan de 'perfect afgestelde communicatiemachine' die het SP.A-hoofdkwartier zou zijn. De partij deed een beroep op de Mortierbrigade, maar het bekende communicatiebureau van Jens Mortier mocht zich hoogstens inlaten met de look-and-feel van de campagne. SP.A-kaderleden en kabinetsmedewerkers met 'John Crombez als chef de file' bepaalden alles. Terwijl de professionele reclameboys erbij stonden, beslisten zij zowel over de inhoud als over 'de slogans, de pins, de affiches, de internetfilmpjes en de Ja!-man' (de slogan van de SP.A was 'Ja!', nvdr). Kortom, zo jubelde de journalist: het 'socialistische propaganda-apparaat is een niet te stoppen machine'. Het was pure hybris. De kiezer zei niet 'ja' maar 'nee', SP.A-Spirit viel verder terug tot 16,3 procent van de stemmen. De groep rond Crombez had het eigen kunnen veel te hoog ingeschat. Voor de SP.A wenkte de oppositie, Vande Lanotte zelf nam ontslag. Omdat Freya Van den Bossche het aanbod afsloeg, werd Caroline Gennez de nieuwe voorzitter. Haar voornaamste luitenant werd John Crombez. Hij werkte voortaan als fractiesecretaris in de Kamer, maar functioneerde tegelijk als de kabinetschef van de voorzitter. Hij werd ook klaargestoomd voor de actieve politiek. In 2008 mocht hij mee op het podium van een SP.A-roadshow: naast Gennez stonden daar Peter Vanvelthoven, Bruno Tobback, Kathleen Van Brempt, Freya Van den Bossche, Pascal Smet en dus ook John Crombez. Zij werden gepresenteerd als de gezichten van het nieuwe socialisme, maar ze zouden de geschiedenis ingaan als de generatie van de lange messen. Alle - álle - figuren van die roadshow zijn nadien betrokken geraakt in onderlinge afrekeningen. De vijandelijkheden begonnen meteen na de (alweer slechte) Vlaamse verkiezingen van 2009. Caroline Gennez voerde dramatische wissels door. Van Brempt en Vanvelthoven, twee van de jonge leiders van de roadshow van één jaar eerder, werden gedumpt als Vlaams minister. Geen van beiden had die degradatie zien aankomen. Met politiek als zodanig had dat weinig te maken. Elke belangrijke SP.A'er was in die dagen maar beter groen in plaats van donkerrood, had enige sympathie voor werkgevers en hipsters enzovoort. Ministers werden voortaan benoemd of afgeserveerd op basis van persoonlijke loyauteit. Daarom werd zelfs Frank Vandenbroucke politiek geliquideerd. Gennez voerde die operatie uit in opdracht van de verzamelde éminences grises van haar partij: ook zij waren de eigengereide Vandenbroucke beu. Zijn uitschakeling was een goed georganiseerde moord. Dat woord werd gebruikt door Gennezs vriend, advocaat Barteld Schutyser (ook een ex-kabinetslid van Vande Lanotte), die extern advies mocht geven bij die operatie. In een later uitgelekte e-mail had hij het over 'l'assassinat du prince'. Ook Crombez speelde zijn rol in het toneel dat opgevoerd werd op het SP.A-congres dat zijn fiat gaf aan het Vlaamse regeerakkoord, en tegelijk een valstrik was voor Vandenbroucke, Vanvelthoven en Van Brempt. 'John Crombez legt voor aanvang van het congres aan de VRT uit dat niemand zich boven de partij mag stellen: Vandenbroucke zit vast', schreef Knack. 'In de congreszaal herhaalt Peter Vanvelthoven met veel vuur die boodschap. Vanvelthoven is fractieleider in de Kamer, iedereen (hijzelf incluis) ziet hem ook minister worden in de nieuwe Vlaamse regering. Vanvelthoven weet niet dat Gennez voor die ""Limburgse"" ministerspost al discreet heeft gepolst bij Ingrid Lieten. Lieten zegt pas ""ja"" als ze zeker is dat Vanvelthoven sowieso geen kans maakt. De betrokkene zelf wordt pas ná zijn stoere interventie op het congres op de hoogte gebracht van de beslissing.' Gennez en Crombez dachten dus dat ze het ook wel konden zonder de inbreng van een absoluut toppoliticus als Frank Vandenbroucke. Natuurlijk mag een voorzitster ministers vervangen als ze vindt dat anderen het beter kunnen. Maar moest het echt zo brutaal? Kon een partij als de SP.A zich de luxe blijven veroorloven om toppolitici af te stoten, zonder gelijkwaardig talent aan te trekken? Louis Tobback was intussen ook op ramkoers gekomen met Gennez omdat ze oud-Spirit-kopstuk Bert Anciaux in de SP.A had geloodst, en dat in ruil voor een naamsverandering. SP.A betekende niet langer 'Socialistische Partij Anders', maar 'Sociaal Progressief Alternatief'. Bij de Vlaamse verkiezingen van 2009 was de SP.A nochtans al teruggevallen tot 15,2 procent van de stemmen. Bij de federale verkiezingen van 2010 'hield men stand' op... 15,0 procent. Caroline Gennez voelde de bui hangen en was geen kandidaat om zichzelf op te volgen. Bruno Tobback werd in september 2011 met 96,6 procent van de stemmen verkozen tot nieuwe voorzitter, als grote hoop op betere tijden. Begin december 2011 moest hij drie SP.A'ers benoemen in de regering-Di Rupo. Dat werden Johan Vande Lanotte, John Crombez en Monica De Coninck. Gennez dacht dat zij als ex-voorzitster en gewezen onderhandelaar verdiend had om erbij te zijn, maar Tobback verkoos het Oostendse duo. Zij gaven geen krimp. Het was niet hun schuld dat de voorzitter zo brutaal voorbij was gegaan aan hun goede vriendin en bondgenote. De regering- Di Rupo had in Vlaanderen de publieke opinie niet mee: het waren de hoogtijdagen van de N-VA als oppositiepartij. Bruno Tobback probeerde de SP.A te vernieuwen met een best interessant Congres van Leuven, maar de Vlaamse socialisten stoorden zich er niet aan in hun dagelijkse werk. Tobback liet de partij betijen. Bij de verkiezingen van 2014 klopte de SP.A af op amper 14,2 procent. De nederlaag werd de voorzitter aangerekend: de partij had Tobback niet verkozen om het nog slechter te doen dan Gennez. Crombez greep zijn kans. Als staatssecretaris voor de Bestrijding van Sociale en Fiscale Fraude had hij het voortreffelijk gedaan. Dat werd ook erkend door de oppositie en zelfs door een aantal bedrijfsleiders. Zijn bijnaam was 'De Rode Ridder'. In zijn interne strijd tegen Tobback kon hij bovendien bogen op het oude netwerk van Vande Lanotte, inbegrepen een gekwetste Caroline Gennez en Freya Van den Bossche. Dezelfde media die in 2011 in Tobback de redder van de SP.A hadden gezien, hesen in 2015 John Crombez op het schild als de nieuwe verlosser. Uitdager Crombez verpletterde voorzitter Tobback met 77,6 tegen 22,4 procent van de stemmen. In Leuven hoorde men een dreunende stem zeggen: 'Ik voorspel u dat Crombez het niet onder de markt zal krijgen, met een partijbureau waarin haast niemand voor hem heeft gestemd, maar zo goed als iedereen tegen zijn voorganger.' Het SP.A-partijbestuur bleek inderdaad de eerste tegenstander van de nieuwe voorzitter. Dat gebeurde voor het eerst nadat Crombez tijdens het VRT-programma De Zevende Dag van 31 januari 2016 op eigen houtje de 'Turkijedeal' van de Nederlandse socialist Diederik Samsom steunde, een betwiste regeling tussen de Europese Unie en Turkije over de opvang van vluchtelingen. Het was de eerste keer in jaren dat een SP.A-voorzitter zo duidelijk positie innam over een thema waarover die partij zich jarenlang liever niet uitsprak. Crombez had zijn eigen troepen verkeerd ingeschat. Zelfs vaste Gentse bondgenoten zoals Daniël Termont en Freya Van den Bossche vielen hem ter plaatse af. 'Het standpunt van Crombez was een schande', zei jongerenvoorzitter Aaron Ooms - Ooms is van Oostende. John Crombez had zijn gezag overschat. Het voorzitterschap was amper een half jaar ver en de lijdensweg van de voorzitter was al begonnen. Vanuit de oppositie hadden SP.A'ers wel felle kritiek op het sociaaleconomische beleid van de centrumrechtse regering-Michel, en ze hielden dat de hele regeerperiode met veel ijver vol. Crombez slaagde er met zijn dossierkennis weleens in om een tv-debat te winnen van Bart De Wever (N-VA). Dat werd op het SP.A-hoofdkwartier dan wekenlang gevierd. Maar over het algemeen overtuigde de SP.A de kiezer niet meer: de peilingen bleven hoogstens een beetje minder slecht. Crombez verlegde de strijd naar het ethische terrein, zelfs naar de eigen partij. Mandatarissen moesten voortaan onberispelijk zijn - ook wie zich op een kleine fout liet betrappen, had er gelegen. Het overkwam de Gentse schepen Tom Balthazar, de Hasseltse burgemeester Hilde Claes, en bijna de Antwerpse SP.A-voorzitter Tom Meeuws. Doordat Crombez zijn eigen partij ostentatief zuiverde, konden de media niet anders dan blijven berichten over schandalen die steeds weer de SP.A troffen. Het deerde de voorzitter niet dat hij voor interne onrust zorgde, integendeel. Hij voerde een strikt cumulverbod in. Om het goede voorbeeld te geven had hij als voorzitter zelf ontslag genomen uit het parlement. Ook legde hij een verplichte verjonging van de kieslijsten op. Met enthousiaste steun van de jongeren werden die nieuwe regels goedgekeurd in juni 2016 op het Congres van Oostende. Vaak verbitterde oudgedienden begonnen af te haken. De gemeenteraadsverkiezingen van 2018 werden een ramp. Zelfs in Oostende verloor SP.A'er Johan Vande Lanotte de sjerp. Het maakte de voorzitter niet vrolijker. Journalisten zagen met Crombez gebeuren wat daarvoor Gennez en Tobback al was overkomen: jonge, opwekte politici zonder complexen werden als partijvoorzitter bittere, argwanende figuren die het ongeluk van hun partij aan anderen verweten: altijd trof de media schuld, kiezers werden bekeken als verwende egoïsten. Ook de ooit zo vriendelijke Crombez werd een norse, op zichzelf teruggeplooide politicus. De Rode Ridder kreeg een make-over als een nieuwe Robin Hood: Crombez richtte zijn pijlen voortaan op zelfgekozen boosdoeners. Hij trok ten strijde tegen een Oostendse vrederechter die zich had verrijkt met de aanstelling van bewindvoerders voor bejaarden. Hij liet in de media weten 'dat hij al meisjes had ontvoerd uit huizen van waaruit hun prostitutie wordt georganiseerd'. Dat was geen strijd van de SP.A, dat was zijn persoonlijke oorlog. Hij zei dat het 'in het verlengde' lag van zijn politieke werk, maar eigenlijk was het een alternatief ervoor. In dat parallelle leven als eenzame held kon hij goed doen zonder zich voortdurend te hoeven verantwoorden. De positieve waardering die hij dan kreeg, deed hem deugd. Maar elk individualisme heeft zijn prijs. Robin Hood schoot zichzelf in de voet toen hij defensieminister Steven Vandeput (N-VA) tot ontslag wilde dwingen met bewijzen van gesjoemel. Alleen bleek die beschuldiging gebaseerd op vervalste e-mails, afkomstig van Limburgers met een dubieus verleden en aangebrande, rechtse sympathieën. Toen Crombez kort voor de verkiezingen van 2019 out of the blue pleitte voor een 'verplichte kinderstop' voor drugsverslaafden en andere 'onbekwamen', vroegen zelfs zijn medewerkers hem om (daarover) zijn mond te houden. Nog voor de verkiezingen van 2019 was zijn voorzitterschap feitelijk aan zijn einde gekomen. Bij de jongste Kamerverkiezingen viel de SP.A terug tot 10,7 procent, een diepterecord. In de zeventien jaren dat John Crombez aan toppolitiek deed, heeft de SP.A álle parlementsverkiezingen verloren. Probeer dan maar eens de moed erin te houden. Een uitleg voor dat laatste dramatische verlies hebben de SP.A-leden en -kiezers nooit gekregen. Crombez liet de nederlaag nooit openlijk analyseren, wat wel gebeurde bij de CD&V van Wouter Beke. Hij bespaarde zichzelf zijn eigen kelk. Mogelijk hoopte hij op eerherstel door zijn partij in de nieuwe Vlaamse regering te loodsen, in de zogenaamde 'bourgondische' coalitie van N-VA, Open VLD en SP.A. Maar la vengeance est un plat qui se mange froid. Uitgerekend Bruno Tobback liet weten dat hij in zo'n constructie een dissident zou zijn. Voor formateur De Wever maakte Tobbacks verzet van de SP.A een onbetrouwbare en numeriek te kleine partner. De Tijd zoomde in op zijn adieu aan Crombez: 'De Wever beseft dat hij het doodsvonnis van de SP.A-voorzitter heeft getekend. Hij rijdt naar Oostende om de beslissing bij een kop koffie toe te lichten. ""Uit menselijkheid"", klinkt het bij de N-VA. ""Bart was zich ervan bewust dat hij Crombez in een heel moeilijke positie duwde.""' Toen was er al een nieuwe troonpretendent: 'King Connah'. Conner Rousseau leerde het klappen van de zweep als jonge partijmedewerker in 'het kamp John Crombez-Freya Van den Bossche', of wat dat nog voorstelde tijdens Crombezs fin de règne. De waarheid heeft haar rechten: zonder de verjongingskuur die Crombez zijn eigen partij had opgelegd, was Rousseau mogelijk niet op een verkiesbare plaats geraakt. Crombez verlaat de nationale politiek net nu zijn opvolger mee aan tafel zit bij de 'federale onderhandelingen van de laatste kans'. Als er een regering van zou komen, mag de SP.A straks een paar regeringsleden aanwijzen. Dat Crombez de eer aan zichzelf houdt, kan erop wijzen dat hij weet dat er voor hem geen toekomst meer is. In die zin is hij een shakespeareaanse figuur: een lieve man die al snel betrokken werd bij gemene manoeuvres, een veelbelovende leider die nederlaag na nederlaag leed. Al verdient hij ook herinnerd te worden als de voorzitter die tegen zijn eigen partij en alle mediacommentaren in zijn verjongingsoperatie doorvoerde. Daardoor lijkt de SP.A vandaag eindelijk in staat om te doen wat de Vlaamse socialisten niet meer konden sinds de Stevaert-jaren: het verleden achter zich laten. Dat is de historische verdienste van John Crombez.",John Crombez verlaat de Wetstraat: 'jonger en beter' geldt ook voor de ex-voorzitter
5f29cc753c78bfbe85b9802b,https://www.hbvl.be/cnt/dmf20200804_96689453/al-thermografische-kaart-voor-daken-beschikbaar-voor-69-vlaamse-gemeenten,2020-08-04T18:32:03.000Z,"Momenteel zijn er reeds voor 69 Vlaamse gemeenten volledige thermografische data voor daken beschikbaar. Afgelopen winter werden hiertoe nog eens 51 gemeenten overvlogen. Hun gegevens zullen tegen het einde van het jaar beschikbaar zijn op de kaart. Dat blijkt uit het antwoord van Vlaams minister Zuhal Demir, onder meer bevoegd voor Omgeving, op een schriftelijke vraag van Brecht Warnez (CD&V).",Al thermografische kaart voor daken beschikbaar voor 69 Vlaa...
5f29cc7726e604f0edfdfc26,https://www.tijd.be/r/t/1/id/10243138,2020-08-04T17:42:26.000Z,"De huurprijzen van de betere kantoren in Brussel zijn met 10 procent gezakt door de coronacrisis.\n\nDe prijs voor de betere kantoren - die waarboven een kwart van de kantoorruimte werd verhuurd - kwam in het tweede kwartaal uit op 216 euro per vierkante meter per jaar, blijkt uit cijfers van de vastgoedadviseur Jones Lang LaSalle (JLL). Dat is 10 procent minder dan in het eerste kwartaal en 10 procent minder dan op jaarbasis. De huurprijzen zitten weer in de buurt van die van drie jaar geleden.\n\nDe stijgende trend van de kantoorhuurprijzen in Brussel is op korte termijn verstoord. Pierre-Paul Verelst Dataspecialist Jones Lang LaSalle\n\n‘We moeten voorzichtig zijn met de interpretatie van die prijsdaling. Door de lockdown waren er in het traditioneel drukke tweede kwartaal 34 procent minder transacties dan het vijfjaargemiddelde. 'De stijgende trend van de huurprijzen van kantoren in Brussel is op de korte termijn verstoord’, zegt Pierre-Paul Verelst, de cijferspecialist van JLL.\n\nTophuren\n\nDe tophuurprijzen, voor de beste gebouwen op de beste locaties, bleven in de eerste zes maanden stabiel op 315 euro per vierkante meter per jaar. Die prime rents waren in Brussel tussen 2016 en 2018 met 15 procent gestegen. In de Louizawijk steeg de tophuurprijs het voorbije kwartaal met 12 procent. Het advocatenkantoor Skadden huurt in de IT-Toren aan de Louizalaan de vroegere kantoren van de consultant McKinsey voor 275 euro per vierkante meter per jaar, een nieuw record voor de wijk.\n\nVooral de huurprijs van oudere kantoren staat onder druk. De gemiddelde kantoorhuurprijs is in Brussel gedaald met 8 procent tot 153 euro per vierkante meter per jaar. Omdat de leegstand slechts beperkt zal toenemen wegens de zeer beperkte pijplijn en het kleine aanbod aan nieuwbouw, verwacht JLL geen grote verandering in de tophuurprijzen.\n\nExtra voordelen",Corona drukt huurprijzen kantoren in Brussel
5f29cc78627272fb988a99ec,https://www.tijd.be/r/t/1/id/10243229,2020-08-04T20:18:21.000Z,"Bij de helft van de coronagevallen zit nog altijd meer dan 54 uur tussen een staalafname en de start van de speurtocht met wie ze contact hebben gehad. Vlaams minister van Welzijn Wouter Beke (CD&V) zegt dat de flessenhals bij de labo's zit - niet zijn bevoegdheid.\n\nContactopsporing. Voortraject. Mediaanduur. Een heldere communicator zal Wouter Beke wellicht nooit worden. Ondanks het Vlaamse parlementair zomerreces moest de minister opdraven in de coronacommissie om zich te verantwoorden voor de Vlaamse contactopsporing. Dat opbellen van coronagevallen - om ze in quarantaine te zetten en om te onderzoeken wie ze mogelijk nog besmetten - geldt als een manke poot die de strijd tegen corona ophoudt. Al is het mooi meegenomen voor de oppositie om extra te trappen naar een verzwakte minister, die de jongste maanden onder vuur lag voor all things corona. Een warrig tv-interview vorige week hielp zijn zaak ook niet.\n\nOp toerental\n\nHer en der klinkt dat de vermaledijde contactopsporing op toerental komt. Dat zet Beke maar al te graag in de verf. Tussen 1 en 16 juli zijn twee op de drie coronagevallen binnen 24 uur gecontacteerd door een van de callcenters die de overheid bijstaan. Dat zijn de laatst beschikbare cijfers van het Vlaamse Agentschap Zorg en Gezondheid (AZG). Binnen 48 uur gaat het om ruim acht op de tien patiënten. Uiteindelijk is 94 procent van alle coronagevallen - na een fysiek huisbezoek bij wie niet gebeld kon worden - bereikt. Ter vergelijking: in Brussel is tussen 22 en 28 juli 55 procent niet bereikt.\n\n94 procent Gecontacteerde coronagevallen Vlaanderen kon tussen 1 en 16 juli 94 procent van alle coronagevallen - na een fysiek huisbezoek bij wie niet gebeld kon worden - bereiken. Ter vergelijking: in Brussel is tussen 22 en 28 juli 55 procent niet bereikt.\n\nDe contactopsporing is een gemixte federale en regionale bevoegdheid. Beke zegt dat zijn radertjes in die machine hun werk doen. 'We moeten een onderscheid maken tussen de contactopsporing en het voortraject. Als het te lang duurt, gaat het vaak over dat voortraject: de staalafname, het bekendmaken van de uitslag en het aanmaken van het patiëntdossier om over te maken aan de databank.'\n\nSpeurtocht\n\nBij de helft van de coronagevallen zit nog altijd meer dan 54 uur tussen een staalafname en de start van de speurtocht naar met wie ze contact hebben gehad. Die cijfers presenteerde Beke dinsdag ook tijdens online overleg met de burgemeesters. Zij kregen na veel vijven en zessen van Beke de toestemming lokaal aan contactopsporing te doen, nadat zijn diensten lang op de rem hadden gestaan. Het deel waarvoor Vlaanderen bevoegd is - starten met opsporen als doorsijpelt wie besmet is - gebeurt volgens Beke snel. 'In vijf uur, binnen dat proces van 54 uur.'\n\nDe zwakke schakels zijn volgens Beke de labo's. 'De snelheid waarmee labo's de tests verwerken, is een cruciaal gegeven en daar is ruimte voor verbetering. Er zijn labo's die hun informatie dagen en dagen laten liggen. Helaas heeft de contactopsporing weinig greep op dat voortraject.' Bekiaans voor: niet mijn bevoegdheid.\n\nDe snelheid waarmee labo's de tests verwerken, is een cruciaal gegeven en daar is ruimte voor verbetering. Wouter Beke Vlaams minister van Welzijn\n\n'We werken ons te pletter. Dagelijks verwerken we 500 à 1.000 tests, zo goed als altijd binnen 24 uur na ontvangst', zegt Griet Nuytinck, directeur van het lab Anacura in Evergem. Dat behoort tot een minderheid van privélabs die naast tientallen ziekenhuislabs gecertificeerd zijn door het kenniscentrum Sciensano om coronatests te analyseren. 'We zitten aan onze maximumcapaciteit, maar kampen ook - niet als enige lab, hoor ik bij collega's - met tekorten. Van actieve stoffen om de analyses te doen tot extra toestellen. Alles is continu in bestelling, en het is hopen dat er iets komt van de buitenlandse gespecialiseerde firma's.'\n\nWe zitten aan onze maximumcapaciteit, maar ons lab zit ook - niet als enige, hoor ik bij collega's - met tekorten. Alles is continu in bestelling. Het is hopen dat er iets komt van de buitenlandse gespecialiseerde firma's. Griet Nuytinck Medisch lab Anacura in Evergem\n\nNuytinck stuurt twee keer per dag de testresultaten door naar Sciensano. De komende dagen wordt dat in principe om het uur. Door een nieuwe wettelijke regeling kunnen labs fluiten naar een terugbetaling als ze niet binnen het uur hun data doorsturen. Slechts een derde zou dat nu binnen het uur doen. Nuytinck: 'De terugbetaling van 46,5 euro is puur kostendekkend. Bij een niet-terugbetaling draaien we dik verlies. Op zich is de eis van de overheid niet onredelijk, we snappen het belang. Maar het à la minute aankondigen en meteen ook doen ingaan van die vereiste is er ver over.'\n\nSoepje\n\n'We weten nu al niet waar beginnen, ook door een resem andere regels die continu veranderd worden. Kom gerust kijken. Als om 22 uur nog een lading binnenkomt, gaan we door om die tegen de ochtend af te hebben. Daarnet zijn we opgebeld door de crisiscel van de stad Gent, met de vraag door te geven hoeveel coronatests zijn afgenomen bij Gentenaars. Ze weten nu alleen wie positief test, en bij Sciensano krijgen ze nul op het rekest om alle afgenomen tests bij mensen met postcode 9000 door te krijgen. (zucht) We zullen dat dan ook maar doen zeker.'\n\nEr wordt al langer gewaarschuwd voor de mogelijke gevolgen van de beslissing gemeenten hun eigen contactopsporing te laten doen. Een goedbedoeld idee dreigt te eindigen in een soepje waarbij iedereen wat in de pot gooit, zonder het overzicht te behouden dat het allemaal nog matcht.\n\nTriageposten, huisarten, woon-zorgcentra en ziekenhuizen sturen soms maar één keer per dag stalen door. Tests die om 9 uur 's ochtends zijn uitgevoerd, belanden zo pas om 19 uur in het labo. Ziekenhuislab AZ Delta",Beke wijst naar labo's als zwakke schakel in coronaketen
5f29cc79a19d473710994ec1,https://www.knack.be/nieuws/gezondheid/de-lichamelijke-impact-van-covid-19-het-virus-is-erger-dan-u-dacht/article-longread-1626145.html,2020-08-04T19:00:08.000Z,"Het coronavirus lijkt in staat om zowat alle functies in ons lichaam te ontregelen. Dat maakt de strijd tegen covid-19, de ziekte die het veroorzaakt, zo veel moeilijker. Maar de wetenschap geeft het niet op. Al wordt vooral duidelijk dat het virus zijn gang laten gaan geen realistisch scenario is.\n\nWat aanvankelijk een griepachtig virus leek dat de luchtwegen infecteert, groeide uit tot een biologisch enigma dat virusjagers met stomheid slaat. Het is amper een miljardste van een meter groot en het telt slechts 15 genen met informatie over niet meer dan 29 eiwitten. En toch is het coronavirus in staat een menselijk lichaam compleet te ontregelen. Hoe langer wetenschappers ernaar kijken, hoe indrukwekkender het arsenaal aan ontwrichtende functies in ons lichaam wordt dat het virus schijnbaar moeiteloos lijkt te kunnen uitrollen.\n\n...\n\nWat aanvankelijk een griepachtig virus leek dat de luchtwegen infecteert, groeide uit tot een biologisch enigma dat virusjagers met stomheid slaat. Het is amper een miljardste van een meter groot en het telt slechts 15 genen met informatie over niet meer dan 29 eiwitten. En toch is het coronavirus in staat een menselijk lichaam compleet te ontregelen. Hoe langer wetenschappers ernaar kijken, hoe indrukwekkender het arsenaal aan ontwrichtende functies in ons lichaam wordt dat het virus schijnbaar moeiteloos lijkt te kunnen uitrollen. 'Een wrede en ongewone ziekte', kopte het vakblad New Scientist boven een opsomming van wat covid-19, de ziekte veroorzaakt door het coronavirus, in een mensenlichaam kan aanrichten. Het noemde het virus 'een alles overweldigende vijand die kan doden in een tweeledige aanval, door zowel onze afweer te provoceren als onze bloedklontering te ontregelen'. De lijst van symptomen die het virus uitlokt, groeit met de dag. Het gaat om veel meer dan verkoudheid, hoofdpijn en koorts die kunnen uitmonden in coma. Patiënten raken compleet uitgeput, gevoelloos (fysiek én mentaal), krijgen last van diarree en extreem gewichtsverlies, en van huid- en hersenaandoeningen. Mensen die tijdens de virale infectie zelf alleen bescheiden symptomen hebben, kunnen weken later ineens zwaar ziek worden, vooral door hun afweer die op hol slaat omdat die de gevolgen van de infectie niet onder controle krijgt. Geen enkel orgaan in het menselijk lichaam is veilig voor het virus. Het is niet langer louter een probleem van kwetsbare longen en zware longontstekingen, maar ook van beroertes, lever- en nierfalen en hevige spierpijnen. Een studie in New England Journal of Medicine zorgde voor grote beroering door aan te tonen dat het coronavirus zelfs diabetes (type 1) kan veroorzaken. Het was bekend dat mensen met diabetes gemakkelijker slachtoffer worden van het virus, maar het nieuws dat het virus de ziekte zelf triggert stuurde een schokgolf door het diabeteswereldje. Het virus zou in de pancreas de cellen infecteren die instaan voor de productie van insuline en glucagon, hormonen die het suikergehalte in het bloed regelen. Door de infectie loopt de suikerregulatie in het honderd. Nature gaf recent een overzicht van de grootste vraagtekens over de biologie van het coronavirus. Die lijst begon met de vaststelling dat het bij verschillende mensen uiteenlopende ziektebeelden oproept. Sommige besmette mensen merken amper iets van de infectie, anderen worden bijna meteen doodziek. Mensen met milde symptomen van de besmetting kunnen maanden later nog last hebben, terwijl er ook zwaar zieke patiënten zijn die relatief snel hun normale leven weer opnemen. Niemand heeft er ook maar enig zicht op vanwaar die opvallende verschillen komen. Volgens sommige preliminaire studies zou amper een derde van de besmette personen merkbare symptomen vertonen. Dat is een ramp voor het indijken van een virale uitbraak, want het impliceert dat je de meerderheid van de besmette mensen over het hoofd ziet. Een verslag in Proceedings of the National Academy of Sciences concludeerde dat als je alle mensen met symptomen zou isoleren, je de ziekte toch niet onder controle kunt houden, omdat je de symptoomlozen mist. Je moet minstens een derde van die symptoomlozen in quarantaine kunnen zetten om een effect op een uitbraak te hebben. De studie ging ervan uit dat meer dan de helft van de besmettingen gebeurt door mensen zonder symptomen (ook al krijgen ze die later misschien wel). Superverspreiders van het virus - mensen die uiterst besmettelijk zijn - spelen een belangrijke rol in het voeden van de pandemie. Amper 20 procent van de besmette personen zou instaan voor liefst 80 procent van de nieuwe besmettingen. Dat gebeurt vooral op feesten en in bars, waar mensen dicht op elkaar staan en lawaai maken, wat gepaard gaat met de lancering van speekseldruppels die vol virussen kunnen zitten. Vandaar ook de sterke focus op feesten en evenementen in de bestrijding van het virus. Veel slachtoffers rapporteren als eerste symptomen een verlies van geur- en smaakvermogen en van het hongergevoel. Maar het kan ook anders: zelfs relatief jonge mensen met zwakke symptomen van een infectie kunnen plots een hartaanval of een beroerte krijgen. Sommige beroertes resulteren in meetbare hersenschade, zo bleek uit een analyse in het vakblad Neuron. Het is onduidelijk of die schade permanent is - daarvoor is het virus nog niet lang genoeg onder ons. In New Scientist getuigde een prominente Britse infectioloog, die tijdens zijn werk al besmet raakte met tropische virussen, over zijn coronavirusinfectie. Hij sprak over periodes van extreme vermoeidheid tot lang nadat het virus uit zijn lichaam was verdwenen. En over de groeiende onzekerheid omdat je voelt dat de ziekte komt en gaat. Als je denkt dat het eindelijk gedaan is, steekt ze ineens in een andere gedaante weer de kop op. Dat semipermanente karakter van de ziekte in een aantal patiënten baart veel wetenschappers zorgen. Tot dusver lag de focus van de strijd tegen de ziekte vooral op het vermijden van sterfgevallen, maar er komt noodgedwongen meer aandacht voor de langetermijneffecten op patiënten die de virale aanval overleven. Liefst 20 procent van de mensen die een zware coronabesmetting overleefden, zou daar blijvende longschade aan overhouden - er zijn zelfs mensen bij die nooit kunstmatige beademing kregen. De schade zou alleen te compenseren zijn door het constant oefenen van de longen. In extreme gevallen is een longtransplantatie wenselijk - een risicovolle ingreep die extra bemoeilijkt wordt door een chronisch tekort aan transplantatielongen. Half juli verscheen in Nature een indrukwekkende, maar bijna wanhopig stemmende studie over de manieren waarop de 29 coronaviruseiwitten in het menselijk lichaam interageren met onze eiwitten. De studie legde liefst 332 interacties bloot, wat betekent dat er minstens 332 manieren zijn waarop virale eiwitten onze gezondheid kunnen hypothekeren - hoewel het niet zeker is dat alle interacties tot problemen leiden. Het illustreert de verbluffende biologische veelzijdigheid van het virus. Zo blijkt het virus te interfereren met eiwitten die nodig zijn voor onze DNA-vermenigvuldiging, voor het reguleren van welke genen wanneer tot expressie worden gebracht, voor het transport van celblaasjes met informatie voor andere cellen, voor het vetmetabolisme en andere functies uit onze stofwisseling, voor de opbouw en energievoorziening van cellen. Daarenboven kan het een normale werking van essentiële componenten van onze afweer hinderen, wat kan verklaren waarom bij zo veel patiënten de afweer tilt slaat als gevolg van de infectie. Een studie in Nature Communications suggereerde zelfs dat het virus over een soort camouflage beschikt om te verhinderen dat het snel door de menselijke afweer gedetecteerd wordt. Zijn ontregelende capaciteiten lezen als een catalogus van de kwetsbaarheid van ons lichaam. Om het helemaal te gek te maken komen er indicaties dat het virus eveneens zou ingrijpen op onze darmflora - vandaar mogelijk de symptomen van diarree en gewichtsverlies. Geen enkel aspect van ons lichaam wordt gespaard. Een prangende vraag die wetenschappers bezighoudt, is hoelang een besmette persoon antistoffen tegen het virus in zijn lichaam houdt, en in welke mate die een tweede infectie kunnen tegenhouden. Het virus verbergt zijn eventuele zwakke plekken goed voor de virusjagers. De hoeveelheid antistoffen in een lichaam zou ongeveer drie weken na de eerste symptomen pieken. De piek zou hoger zijn voor mensen met zwaardere symptomen. Maar drie maanden na de piek zou slechts 17 procent van de mensen nog meetbare hoeveelheden antistoffen in hun bloed hebben. Dat is een verontrustend laag percentage. Het vakblad Science benadrukt dat het van primordiaal belang is voor de strijd tegen het virus dat bekend wordt hoelang antistoffen bescherming bieden. Als dat maar voor een korte periode is, heeft dat limiterende effecten op het succes van een vaccin, want dat werkt volgens dezelfde principes. Maar de hoop groeit dat andere aspecten van ons immuunsysteem helpen in de strijd tegen het virus. Een preliminaire studie detecteerde een verrassend hoge zogenaamde 'T-cel immuniteit' in Zweedse patiënten. Het kan erop wijzen dat die minder bekende component van ons immuunsysteem efficiënter is in de strijd tegen het virus dan de antistoffen. En dat zou een beetje goed nieuws zijn. Wetenschappers speuren ook naarstig naar eventuele genetische eigenschappen die maken dat sommige mensen beter beschermd zijn tegen het virus dan andere. Vooralsnog heeft die zoektocht niet veel succes. Italiaanse onderzoekers meldden op een online wetenschappelijk congres dat ze drie genen detecteerden die een (kleine) invloed hebben op de ontwikkeling van covid-19. Het is niet veel, maar het is een begin. Verrassend was dat ze geen onderscheid vonden voor genen met informatie over de fameuze celreceptor ACE2 op onze cellen, die het virus gebruikt om ze te infecteren. Ook hier doet het virus niet wat onderzoekers hadden gedacht (of gehoopt). Chinese onderzoekers rapporteerden in Nature Machine Intelligence dat ze door middel van artificiële intelligentie uit een grote dataset drie biologische merkers hebben geïsoleerd die verband houden met het risico op overlijden aan covid-19. Een eerste is lactaatdehydrogenase, een stof die vrijkomt bij zware weefselschade. Een tweede is een tekort aan witte bloedcellen (lymfocyten). Een derde betreft een stof die te maken heeft met ontstekingen in de longen. De combinatie van deze drie merkers in het bloed opsporen, zou tien dagen voorsprong geven in het bepalen van welke patiënten een hoog risico op overlijden hebben, zodat ze extra aandacht kunnen krijgen. Intrigerend is dat mannen veel meer te lijden hebben van covid-19 dan vrouwen. Volgens Science zou wereldwijd meer dan driekwart van de patiënten man zijn. Dat komt volgens het blad omdat mannelijke geslachtshormonen het virus een handje helpen. Gegevens uit Spanje geven aan dat mannen met een genetische vorm van vroegtijdige kaalheid extra gevoelig zijn voor het virus, omdat ze veel geslachtshormonen hebben. De hoofdschuldige zou een door de hormonen geproduceerd eiwit zijn, dat het virus bijstaat in het binnendringen van cellen. In Nature wezen acht vrouwelijke wetenschappers er fijntjes op dat mannen misschien wel meer ziek worden, maar vrouwen dragen meer gevolgen van de maatschappelijke maatregelen tegen het virus. Ze verliezen gemakkelijker hun job, draaien vooral op voor de thuisblijvende kinderen en worden slachtoffer van seksueel geweld door hun 'opgesloten' mannen. Bovendien moeten veel vrouwen de thuiszorg opnemen van hun ziek geworden partners. Virologen zoeken koortsachtig naar manieren om het coronavirus gemakkelijker te kunnen bestuderen. Een groep meldt in Cell Host & Microbe dat ze een hybride gemaakt heeft van het coronavirus en een onschadelijk virus dat veel in laboratoriumonderzoek gebruikt wordt. Ze hebben het gen voor het fameuze stekeleiwit, dat het coronavirus nodig heeft om zich aan gastcellen vast te hechten, in het andere virus ingebracht. Op die manier kunnen ze de stekel beter bestuderen zonder de extreme veiligheidsmaatregelen rond mogelijke virale infectie. Een studie in Nature Structural & Molecular Biology toonde overigens aan dat een piepkleine verandering in het genetisch materiaal van het virus ertoe geleid heeft dat het zijn stekeleiwit duizend keer gemakkelijker aan de menselijke ACE2-receptor kan binden dan de stekel uit het vleermuisvirus dat waarschijnlijk de voorloper van ons virus was. We hebben veel pech gehad dat net deze mutatie via een nog niet ontdekt tussenstation in onze maatschappij terecht is gekomen. Wetenschappers bestuderen het virus niet alleen in cellijnen, maar ook in artificiële miniorgaantjes, zoals piepkleine longen, pancreassen en nieren. Ze hopen zo meer zicht te krijgen op wat het virus in diverse weefsels doet. In Cell werd zo aangetoond dat het virus probleemloos in de wand van bloedvaten dringt, zodat het in de bloedbaan terecht kan komen en door het lichaam kan reizen, tot in de hersenen toe. Onderweg lokt het aan de lopende band bloedklontervorming uit. Een verslag in The Lancet rapporteerde bloedklonters in alle organen van gestorven coronapatiënten bij wie een autopsie werd uitgevoerd. Bloedklontervorming zou trouwens al optreden nog voor patiënten zichtbare symptomen van de ziekte ontwikkelen. Science maakte een uitgebreide analyse van de proefdieren die het meest geschikt zijn om het virus te bestuderen. Muizen worden er amper ziek van, dus zijn ze geen goede kandidaat, tenzij ze genetisch zo gemodificeerd worden dat ze vatbaarder worden voor het virus. Hamsters, die in proeven aan de KU Leuven gebruikt worden, zouden het meeste uitzicht bieden op goede, want op de mens toepasbare resultaten. Ook apen zijn al ingeschakeld, onder meer in Nederland. Ze reageren op het inspuiten van het virus, maar ze worden er niet ziek van, waardoor het niet duidelijk is of ze nuttig zijn als onderzoeksinstrument. Daarenboven is het virus vooral dodelijk voor oudere mensen, terwijl proefdieren meestal jongere dieren zijn. Sommige mensen die de maatregelen beu zijn en de economische ravage vrezen, pleiten ervoor dat we het virus op zijn beloop laten. Dat we het als maatschappij letterlijk uitzieken, zodat we er sneller vanaf zijn. Het is een mogelijkheid, maar wel een met consequenties. Als we bescherming door de fameuze 'groepsimmuniteit' willen bereiken, moet twee derde van de wereldbevolking met het virus geïnfecteerd raken, zo concludeerde een analyse in het vakblad Immunity. Dat zou resulteren in 30 miljoen coronadoden, waarvan 6 miljoen in China en 1 miljoen in de VS (en naar schatting 60- tot 100.000 in ons land). De doden als gevolg van het instorten van de gezondheidssystemen zijn niet meegerekend in die analyse. Ter vergelijking: momenteel zijn we wereldwijd op weg naar 700.000 (geregistreerde) coronadoden (in ons land naar 10.000). De vele coronadoden in een scenario van laat-het-virus-maar-los zouden amper een effect hebben op de globale mensenaantallen, dus als correctie op de overbevolking moeten we het niet doen. Het is overigens onwaarschijnlijk dat een mensenmaatschappij normaal blijft functioneren als haar gezondheidszorg ingestort is. Het virus zijn gang laten gaan is om vele redenen geen realistische optie.",De lichamelijke impact van covid-19: het virus is erger dan u dacht
5f29cc79a19d473710994ec2,https://www.knack.be/nieuws/belgie/serge-lipszyc-comite-i-onze-inlichtingendiensten-kunnen-zelfs-niet-veilig-telefoneren/article-longread-1626159.html,2020-08-04T19:00:08.000Z,"Ze is het lief van een terreurverdachte die in Frankrijk in voorhechtenis zit voor zijn vermeende rol in de aanslagen van Parijs. Toch kon ze vier jaar lang op de luchthaven van Zaventem blijven werken, mét een positief veiligheidsadvies van de Belgische overheid. Dat vernamen Knack en Le Soir van goedgeïnformeerde bronnen en wordt nu bevestigd door Serge Lipszyc in zijn eerste grote interview als voorzitter van het Comité I.\n\nHadden de Belgische inlichtingendiensten de coronapandemie moeten zien aankomen? Die vraag is tot nu toe nauwelijks gesteld, laat staan beantwoord. Serge Lipszyc (62), sinds september 2018 voorzitter van het Comité I, het toezichtsorgaan van de Belgische inlichtingendiensten, is formeel: nee. 'In de voorbije maanden hebben we de juridische analyse gemaakt. Volgens de huidige wet is noch de Staatsveiligheid, noch de militaire inlichtingendienst ADIV bevoegd om medische risico's actief op te sporen en te bestrijden. Medical intelligence behoort niet tot hun takenpakket. Willen we dat veranderen, dan moet de wet worden aangepast.'\n\n...\n\nHadden de Belgische inlichtingendiensten de coronapandemie moeten zien aankomen? Die vraag is tot nu toe nauwelijks gesteld, laat staan beantwoord. Serge Lipszyc (62), sinds september 2018 voorzitter van het Comité I, het toezichtsorgaan van de Belgische inlichtingendiensten, is formeel: nee. 'In de voorbije maanden hebben we de juridische analyse gemaakt. Volgens de huidige wet is noch de Staatsveiligheid, noch de militaire inlichtingendienst ADIV bevoegd om medische risico's actief op te sporen en te bestrijden. Medical intelligence behoort niet tot hun takenpakket. Willen we dat veranderen, dan moet de wet worden aangepast.' De Belgische inlichtingendiensten werkten de voorbije maanden wel nauw samen om desinformatiecampagnes geïnspireerd door de corona-actualiteit te monitoren. En ook de traditionele dreigingen - spionage, radicalisme, terrorisme en cyberintrusies - verdwenen niet tijdens de lockdown. Het Comité I van zijn kant rondde dit voorjaar een pak toezichtsonderzoeken af. De juridische analyse over inlichtingendiensten en pandemieën is maar een van de tien rapporten die het Comité I deze zomer voorlegde aan zijn parlementaire begeleidingscommissie. Moet de wet gewijzigd worden zodat onze inlichtingendiensten voortaan wél pandemieën monitoren? Serge Lipszyc: Een moderne staat moet waarschuwingssystemen hebben voor dreigende gevaren. Of je die installeert bij de inlichtingendiensten of in een andere staatsstructuur, dat is een politieke keuze. Ik wil vooral onderstrepen dat als je die opdracht voortaan aan de inlichtingendiensten zou toekennen, je er ook voor moet zorgen dat er extra middelen bijkomen om die nieuwe functie waar te maken. De ADIV heeft al meer dan een jaar geen defensieattaché meer in Peking. De dienst kampt zelfs met een personeelstekort van 20 procent. Dat levert ernstige operationele problemen op. Na de terreuraanslagen van Parijs en Brussel kregen onze inlichtingendiensten extra middelen. Vreest u dat door de coronacrisis te weinig geld voor veiligheid zal overblijven? Lipszyc: Eén aanzienlijke kostenpost is in ieder geval de digitalisering van onze inlichtingendiensten. Die heeft aanzienlijke vertraging opgelopen. Recent hebben we bij de ADIV de hele ICT onder de loep genomen. Dat bracht verschillende problemen aan het licht. Databanken, bijvoorbeeld, zijn in de loop van de jaren zodanig in omvang toegenomen dat het vrijwel onmogelijk wordt om in de astronomische hoeveelheden gegevens nog efficiënt relevante gegevens terug te vinden. Verder kampt de ADIV met een ernstig tekort aan ICT-personeel. En het belangrijkste punt: iedereen werkt vandaag nog in zijn eigen silo. De ADIV weet niet of naam X bij de Staatsveiligheid bekend is, en omgekeerd. Zelfs binnen verschillende afdelingen van de ADIV speelt die kwestie op. Konden onze inlichtingenofficieren dit coronavoorjaar telewerken? Lipszyc: Dat was vrijwel onmogelijk. Daarvoor vormen hun ICT-systemen veeleer een obstakel dan een oplossing. De meeste informatie die inlichtingendiensten inzamelen komt terecht in geclassificeerde documenten. Die mag je enkel via beveiligde lijnen rondsturen, maar die hebben we niet in België. Steeds vaker zoekt men een toevlucht tot koeriers die documenten ronddragen, want het risico van infiltratie door hacking is reëel. Bij de Staatsveiligheid kon een deel van het personeel gelukkig nog terecht in de provinciale posten. Bij de ADIV niet. Daar zagen we de voorbije maanden dan ook een daling in de productiviteit. Het ontbreekt aan beveiligde lijnen om data te verzenden, maar kunnen onze inlichtingendiensten op z'n minst veilig bellen? Lipszyc: Ook dat is een probleem. Een telefonisch gesprek over specifieke dossiers is vandaag gewoon onmogelijk. Ze hebben géén beveiligde telefoonlijnen. België gaat wel een contract afsluiten met Thales voor 2500 beveiligde gsm's. Dat is al iets, maar het is te weinig. Samen met het Controleorgaan op de politionele informatie onderzocht u BelPIU, de Passenger Information Unit bij Binnenlandse Zaken die sinds 2018 passagiersgegevens verwerkt. Een succes? Lipszyc: BelPIU staat vandaag nergens. Er is een aanzienlijke vertraging. Het voldoet niet aan de verwachtingen. Informatie is maar gedeeltelijk voorhanden. De moeilijkheid is dat je moet samenwerken met privépartners. Niet alle luchtvaartmaatschappijen leveren gegevens aan. Bovendien zijn er technische problemen om databanken over spoorverkeer en buslijnen met elkaar te verbinden. Vier jaar na de aanslagen in Brussel is er nog altijd geen spoor van een kruispuntbank voor veiligheid, wat nochtans een aanbeveling was van de parlementaire onderzoekscommissie. Lipszyc: De ministers van Justitie en Binnenlandse Zaken (Koen Geens en Pieter De Crem, beiden CD&V, nvdr) hebben de laatste hand gelegd aan een kadernota over dat project. Je kunt het vergelijken met de kruispuntbank voor de sociale zekerheid. Alleen zou deze kruispuntbank gelinkt zijn aan datasystemen van de politie, de inlichtingendiensten en justitie. Wij staan daar zeer positief tegenover. Het is een onmisbaar instrument. Maar het Openbaar Ministerie wil voorlopig niet mee: het wil een monopolie op justitie-informatie. Vanuit zijn standpunt zijn er zeker begrijpelijke argumenten voor. Eigenlijk moeten we de hele discussie fundamenteel opnieuw voeren: hoe verbeter je de openbare veiligheid en respecteer je tegelijkertijd de scheiding der machten? Hoe meer databanken je verbindt, hoe groter de kans dat ook foute informatie blijft circuleren. Lipszyc: Burgers moeten inderdaad de garantie krijgen dat de opgeslagen informatie correct is en zelfs wordt vernietigd wanneer nodig. Want er gebeuren wel degelijk fouten en excessen. Met het Comite I zou ik ook graag de kwestie van het recht op vergetelheid in databanken van inlichtingendiensten aankaarten. Geeft u eens een voorbeeld van foute informatie die bleef rondgaan. Lipszyc: Voor een baan op de luchthaven van Zaventem kreeg een dame een negatief veiligheidsadvies van de Nationale Veiligheidsoverheid (het bevoegde departement binnen Buitenlandse Zaken, nvdr). Als voorzitter van het Comité I ben ik ook voorzitter van het Beroepsorgaan inzake veiligheidsadviezen. Wij onderzochten de kwestie. Wat bleek? De identiteitskaart van die dame was eerder gestolen, en werd later gebruikt bij fraude. De feiten werden op haar naam geregistreerd in de Algemene Nationale Gegevensbank van de politie. Zelf was ze uiteraard onschuldig - dat oordeelde ook de Kamer van Inbeschuldigingstelling. Maar ook nadat de zaak geseponeerd was, bleven de pv's over fraude op haar naam in de politiedatabank aanwezig. Wij vernamen dat de vriendin van Ali El-Haddad Asufi, verdacht van betrokkenheid bij de aanslagen in Parijs en Brussel, vier jaar lang op de luchthaven van Zaventem kon blijven werken, mét een positief veiligheidsadvies. Kunt u dat bevestigen? Lipszyc: De afgelopen maand heb ik een aantal zaken aangekaart bij de ministers van Buitenlandse Zaken (Philippe Goffin, MR, nvdr), Justitie en Binnenlandse Zaken. Het gaat om kwesties die me ter ore waren gekomen als voorzitter van het Beroepsorgaan. Een daarvan is het voorbeeld dat u noemt. Ik heb de ministers er vertrouwelijk over geïnformeerd, gelet op het belang van deze kwestie voor onze instellingen. Maar nu u mij expliciet naar deze zaak vraagt, wil ik de informatie juist kaderen. De vrouw in kwestie was komen aankloppen bij het Beroepsorgaan. Lipszyc: Inderdaad, in de loop van dit voorjaar. Ze werkte voor Swissport op de luchthaven van Zaventem. Daarvoor heb je een positief veiligheidsadvies nodig van de Nationale Veiligheidsoverheid, dat vijf jaar geldig blijft. Toen ze haar veiligheidsadvies wilde verlengen, werd dat geweigerd. Want wat bleek? Ze was de vriendin - het lief - van een van de terreurverdachten van de aanslagen van Parijs én Brussel. In 2019 is hij aan Frankrijk uitgeleverd. Maar toen hij nog in België in voorhechtenis zat, bleef ze hem bezoeken in de gevangenis. Tegen het Beroepsorgaan zei ze dat haar vriend beweert onschuldig te zijn en dat ze hem gelooft. Nochtans komen verschillende magistraten allemaal tot dezelfde lezing van de zaak. We voelden aan dat ze in ontkenning leeft. We hebben haar veiligheidsadvies dan ook niet vernieuwd. We trekken haar integriteit niet in twijfel, maar oordelen dat ze kan worden beïnvloed. En in luchthavens, kerncentrales en op andere plekken moeten we net risico's vermijden. Wat toont dit voorbeeld? Lipszyc: De kern van de zaak is natuurlijk dat zij zo lang onder de radar kon blijven. Ze bleef gewoon in Zaventem aan de slag. Pas toen ze een nieuw veiligheidsadvies aanvroeg, kreeg de Nationale Veiligheidsoverheid te horen dat zij het lief was van een terreurverdachte. Tussen de registratie van bepaalde informatie en de intrekking van een positief advies gaan soms jaren voorbij. Dat is onaanvaardbaar. En dat was niet de enige problematische case die u aan de ministers signaleerde? Lipszyc: Een ander voorbeeld gaat eveneens over de luchthaven van Zaventem. Een veiligheidsagent van een luchtvaartmaatschappij werd gearresteerd omdat hij een verboden wapen op zak had - een mes verborgen in een creditcard. Daarna behield hij nog anderhalf jaar zijn positieve veiligheidsadvies, zelfs nadat hij door de rechtbank veroordeeld was. Nog een ander voorbeeld gaat over een militair. Tijdens een huiszoeking bij hem troffen speurders 100 kilogram munitie, 32 granaten, gestolen wapens en 1 kilo TNT aan. De man bleek een echte wapenfreak. Ook hij kon daarna 18 maanden zijn positieve veiligheidsadvies behouden. En zo kan ik wel even doorgaan. Hoe reageerden de ministers toen u die zaken aankaartte? Lipszyc:Philippe Goffin was verbijsterd. Ga de slachtoffers van de aanslagen in Brussel maar eens uitleggen dat de vriendin van een van de vermeende daders nog altijd op de luchthaven werkt. Onvoorstelbaar. Mocht je dat in een filmscript schrijven, je zou niet serieus genomen worden. Goffin heeft binnen de Nationale Veiligheidsoverheid - waarvoor hij als minister van Buitenlandse Zaken verantwoordelijk is - onmiddellijk een werkgroep opgericht. Aan het begin van de lockdown klonk in de 007-wandelgangen dat Russische inlichtingendiensten opmerkelijk actief waren in België. Klopt dat? Lipszyc: Ik deel uw bezorgdheid over de activiteiten van buitenlandse inlichtingendiensten op Belgisch grondgebied. Dat is een echte zorg. Ze zijn steeds meer aanwezig, hebben steeds meer middelen, en proberen de structuren van de staat te verzwakken. U startte zelfs een onderzoek om na te gaan hoe onze eigen inlichtingendiensten omgaan met het risico van mogelijke infiltratie. Lipszyc: Sommigen hebben dat verkeerd voorgesteld door te beweren dat buitenlandse spionnen in de Belgische diensten zouden zijn geïnfiltreerd. Kijk, wij onderzoeken de werkwijzen die onze inlichtingendiensten intern toepassen om de betrouwbaarheid van hun medewerkers te garanderen. De loopbaan van een inlichtingenofficier kent drie fasen: eerst wordt hij aangeworven, vervolgens heeft hij een professioneel leven, en ten slotte verlaat hij de dienst met een zekere kennis. Tijdens elk van die drie fasen moet je nagaan of die persoon betrouwbaar is. Stel dat een ADIV-medewerker in Congo of Rwanda een prostituee bezoekt. Maakt dat hem kwetsbaar? Lipszyc: We zijn geïnformeerd over dossiers waarbij de veiligheidsmachtiging werd ingetrokken omdat er een risico bestond. Wanneer een persoon vatbaar is voor chantage, zou men hem kunnen vragen om inlichtingen over te maken. De intrekking van de machtiging is in dat geval gerechtvaardigd. Dat is precies het soort risico waarvoor diensten zich moeten wapenen. Een medewerker van een Belgische inlichtingendienst blijkt aan een Chinese staatsuniversiteit te hebben gestudeerd. Een risico? Lipszyc: Alleen wanneer hij of zij dat zou hebben proberen te verhullen. Een vergelijkbare case is dit: trouw je met een persoon uit een risicoland, dan moet je je hiërarchie daarover inlichten. In 2016 sloot de ADIV een Memorandum of Understanding af met de Rwandese inlichtingendiensten. Dat was erg controversieel. Lipszyc: We hebben ontdekt dat de ADIV daarvoor géén voorafgaande politieke goedkeuring had gevraagd. Nochtans vinden we dat onontbeerlijk, zowel voor formele als voor informele samenwerkingsovereenkomsten - slechts 15 procent van dat soort afspraken die de ADIV met buitenlandse partners sloot, werd op papier gezet. Verder bleek dat de ADIV zijn Rwandese partner niet voorafgaand had geëvalueerd. Nochtans legt een ministeriële richtlijn dat op. Die evaluatie deed de ADIV pas later. Bovendien was ze te beknopt en onvoldoende gedocumenteerd. Recent onderzocht u de opvolging van politieke mandatarissen door onze inlichtingendiensten. Wat blijkt daaruit? Lipszyc: Tijdens de eerste vergaderingen met onze parlementaire begeleidingscommissie wilden verschillende parlementsleden - zowel van Vlaams Belang als van de PTB/PVDA - weten of zij zelf door Belgische inlichtingendiensten waren gevolgd. Zo is dat onderzoek begonnen. De wet beschermt momenteel drie beroepscategorieën in België: artsen, journalisten en advocaten. In andere landen worden parlementsleden beschermd, in België niet. Ze kunnen op twee manieren opduiken tijdens onderzoeken van inlichtingendiensten. Ofwel als slachtoffer, omdat er een poging wordt gedaan om hen te benaderen. Ofwel als deelnemer aan activiteiten die de staat kunnen bedreigen. Duiken namen van politici vaak op in onderzoeken? Lipszyc: In 2019 maakte de Staatsveiligheid 368 documenten op waarin de naam van een of meerdere mandatarissen vermeld staan. We hebben voorgesteld om voortaan twee keer per ambtstermijn een onderzoek uit te voeren naar zulke informatie. We zullen nagaan of de informatieverzameling wettig en proportioneel gebeurt en of alle procedures correct gevolgd zijn. Zo moeten de minister van Justitie en de premier worden geïnformeerd wanneer namen van politici opduiken. Hoever gaan verdachte contacten van sommige politici? Lipszyc: Het enige dat ik daarover kan zeggen, is dat de vorige Kamervoorzitter (Siegfried Bracke, N-VA, nvdr) aan het federaal parket belastende informatie heeft overgemaakt over één parlementslid. Ligt het gevoelig dat in jullie begeleidingscommissie ook leden van PTB/PVDA en Vlaams Belang zitten, gelet op de aandacht van inlichtingendiensten voor extreemlinks en extreemrechts? Lipszyc: In september zullen we aan het parlement verslag uitbrengen over de manier waarop onze inlichtingendiensten kijken naar rechts-extremisme. Het is duidelijk dat de partijen in onze begeleidingscommissie een politiek standpunt zullen innemen over zo'n verslag. Wat staat er in dat verslag? Lipszyc:Die scoop is voor het parlement. Wat ik wel kwijt kan, is dat er binnen Belgische instellingen een tendens is om extreemrechts minder als een probleem te zien. Dat geldt ook voor sommige individuen binnen de inlichtingendiensten. Nochtans waarschuwde de Staatsveiligheid in haar recente jaarverslag uitdrukkelijk voor extreemrechts. Lipszyc:De chefs van beide inlichtingendiensten zijn daar heel duidelijk over. Maar sommige medewerkers schatten die bezorgdheid anders in. Ik wil graag verwijzen naar de recente aanval tegen het parlement met een molotovcocktail. De vermeende dader stond dicht bij extreemrechts in Vlaanderen. Het Brusselse parket opende een opsporingsonderzoek naar Nicolas Ullens de Schooten, een voormalige werknemer van de Staatsveiligheid, wegens schending van het beroepsgeheim. Is hij een klokkenluider? Lipszyc: Zo presenteert hij zich alvast. Wat vindt u? Lipszyc: Hij heeft een klacht ingediend tegen de chef van onze enquêtedienst wegens doodsbedreigingen (de chef betwist met klem, nvdr). Ik vraag maar één ding: dat justitie zo snel mogelijk haar werk doet, want het is ondraaglijk dat dit dossier maandenlang open blijft staan. De hele kwestie kan ook het Comité I in diskrediet brengen. Dat wil ik absoluut vermijden. Ik wil niet dat onze onderzoeken in twijfel worden getrokken. Het is in het belang van iedereen dat justitie snel duidelijkheid schept. Ik wilde dat het even snel kon gaan als toen Didier Reynders (MR) van elke blaam gezuiverd werd (nadat hij door Ullens de Schooten beschuldigd was van corruptie, nvdr). Begin 2020 presenteerde ADIV-topman Claude Vandevoorde de nieuwe structuur van zijn dienst. Kort daarna klonk kritiek van sommige insiders en anciens: 'De afdeling contraspionage móét geleid worden door een burger.' Lipszyc: Het achterliggende discours is dat militairen elkaar niet zouden verklikken, en dat daarom het best een burger het laatste woord heeft inzake contraspionage. Maar in de hervorming van de ADIV is er al de wil om systematisch een burger naast een militair te plaatsen. Trouwens, een aantal personen die nu kritiek uiten, zo bleek uit een Comité I-onderzoek van voor mijn tijd, hadden zelf geen goede managementskills en bleken onmogelijk om mee samen te werken. In de wandelgangen klinkt het dat de dissidente ADIV'ers aangestuurd worden vanuit CD&V-hoek. Uw reactie? Lipszyc: Historisch gezien zijn er verschillende visies op Defensie. Moet dat departement geleid worden door de CHOD, een militair? Of komt er het best, zoals bij de verschillende Federale Overheidsdiensten, een burger als voorzitter? (Ludwig Van der Veken, kabinetschef van minister Pieter De Crem, heeft als secretaris-generaal de hoogste burgerlijke functie binnen Defensie, nvdr) Is Claude Vandevoorde geslaagd in zijn ADIV-hervormingsmissie? Lipszyc: Wat mij vandaag vooral bezighoudt als voorzitter van het Comité I, is dat Vandevoordes vertrek is aangekondigd. In de generaalscarrousel zal hij in principe opgeroepen worden voor een nieuwe functie. De ADIV krijgt dus hoogstwaarschijnlijk een nieuwe baas. De werknemers en partnerdiensten hebben vooral behoefte aan continuïteit. Hopelijk zal Vandevoordes opvolger zijn werk voortzetten in dezelfde filosofie. Tot slot: na de zomer bespreekt het parlement de begroting voor 2021. Vreest u besparingen voor het Comité I? Lipszyc: Het Rekenhof heeft pas een tweede controle van de satellietinstellingen van het parlement uitgevoerd (zoals het Comité I, het Comité P en het Controleorgaan op de politionele informatie, nvdr). We hebben voorstellen geformuleerd voor de toekomst: namelijk synergieën, toenadering en zelfs de reorganisatie van de veiligheidswereld. We zijn ons bewust van de begrotingsproblemen en van de noodzaak om structuren nog efficiënter te maken.",Serge Lipszyc (Comité I) : 'Onze inlichtingendiensten kunnen zelfs niet veilig telefoneren'
5f29cc7cc3a8ca8231cc928d,https://www.nieuwsblad.be/cnt/dmf20200804_96430424,2020-08-04T17:41:05.000Z,"Momenteel zijn er reeds voor 69 Vlaamse gemeenten volledige thermografische data voor daken beschikbaar. Afgelopen winter werden hiertoe nog eens 51 gemeenten overvlogen. Hun gegevens zullen tegen het einde van het jaar beschikbaar zijn op de kaart. Dat blijkt uit het antwoord van Vlaams minister Zuhal Demir, onder meer bevoegd voor Omgeving, op een schriftelijke vraag van Brecht Warnez (CD&V).\n\nLuchtthermografie maakt het mogelijk om de warmteverliezen van daken in kaart te brengen en zijn een manier om burgers te sensibiliseren hun woningen energetisch te renoveren. 180 gemeenten staan volgens Demir nog op de wachtlijst voor een dergelijke thermografische luchtfoto. De meteorologische omstandigheden om een dergelijke foto te maken zijn echter zeer specifiek. Het moet voldoende koud zijn, met een stabiele temperatuur, geen bewolking, weinig wind, nacht... Hierdoor komen er per jaar slechts enkele nachten in aanmerking om hiertoe een vliegtuig de gemeente te laten overvliegen.\n\n“De combinatie van thermografische foto’s met een aanbod aan duiding en aansluitende begeleiding bij de uitvoering van energiebesparende renovatiewerken lijkt een interessante en kostenefficiënte piste met een interessant bereik. De combinatie van de beschikbare daken- en gevelscans maakt de thermische verliezen op een laagdrempelige manier duidelijk en kan wellicht heel wat mensen mee ondersteunen richting renovatiebeslissing”, aldus Demir. Momenteel zijn dergelijke projecten een gemeentelijk initiatief dat niet centraal wordt opgevolgd. Demir wil starten met proefprojecten in regio’s met een goed uitgebouwd lokaal dienstverleningsaanbod rond energierenovatie.",Al thermografische kaart voor daken beschikbaar voor 69 Vlaamse gemeenten
5f2a3cfa9516fa016757c8c5,https://www.knack.be/nieuws/belgie/gratis-lokaal-contactonderzoek-is-ondoenbaar-zuid-west-vlaanderen-wil-boter-bij-de-vis/article-news-1626557.html,2020-08-05T02:50:08.000Z,"Nu gemeenten officieel zelf aan contactopsporing mogen doen, vraagt Philippe De Coene, Kortrijks SP.A-schepen en voorzitter van de West-Vlaamse zorgvereniging W13, een extra financiële tegemoetkoming. Voorlopig zonder gehoor.\n\nNa het groen licht van Vlaams minister van Welzijn Wouter Beke (CD&V) mogen lokale besturen zelf beslissen om al dan niet het contact- en brononderzoek in eigen handen te nemen. De steden en gemeenten krijgen drie scenario's voorgeschoteld. In het eerste blijft alles zoals het is. Het Vlaamse consortium van ziekenfondsen en callcenters blijft het contactonderzoek uitvoeren. In het tweede vormt het lokale opsporingssysteem een aanvulling op het Vlaamse. In het derde wordt Vlaanderen volledig losgelaten en komt de aansprakelijkheid volledig bij het lokale niveau te liggen.\n\n...\n\nNa het groen licht van Vlaams minister van Welzijn Wouter Beke (CD&V) mogen lokale besturen zelf beslissen om al dan niet het contact- en brononderzoek in eigen handen te nemen. De steden en gemeenten krijgen drie scenario's voorgeschoteld. In het eerste blijft alles zoals het is. Het Vlaamse consortium van ziekenfondsen en callcenters blijft het contactonderzoek uitvoeren. In het tweede vormt het lokale opsporingssysteem een aanvulling op het Vlaamse. In het derde wordt Vlaanderen volledig losgelaten en komt de aansprakelijkheid volledig bij het lokale niveau te liggen.De ingreep van Beke komt er nadat verschillende lokale besturen op eigen houtje contactonderzoek begonnen te organiseren. Dat was onder meer het geval in de regio rond Kortrijk, Lokeren en Limburgse gemeenten als Dilsen-Stokkem. Via een online vergadering legde minister Beke dinsdagochtend alles haarfijn uit aan de lokale besturen. Daar zette hij ook in de verf dat voortaan álle eerstelijnsregio's de individuele data van besmette patiënten kunnen inkijken. Die informatie gaat dus verder dan de data die de gemeenten reeds kregen over de besmettingen op wijk- en straatniveau. Voor de gemeenten die al met het onderzoek in de weer zijn, vormde dat tekort aan geïndividualiseerde data het meest urgente probleem. 'Met de huidige data van de Vlaamse regering weten we dat de besmettingen verspreid zijn over heel de stad. Nu hebben we nood aan adressen', zegt burgemeester van Lokeren Filip Anthuenis (Open VLD). Eenzelfde geluid klinkt in het relatief zwaar getroffen Borsbeek. 'Alstublieft, geef ons de adresgegevens', zegt burgemeester Dis Van Berckelaer (Iedereen Borsbeek). 'Met enkel wijkgegevens kan ik de covid-patiënten niet ondersteunen.'Ook Kortrijk staat te popelen om die data in handen te krijgen. De stad maakt deel uit van de Zuid-West-Vlaamse zorgvereniging W13. Die kreeg al expliciet de zegen van Vlaanderen om een autonoom contactopsporingssysteem op te zetten. Kortrijks SP.A-schepen en voorzitter van W13 Philippe De Coene is relatief tevreden over de verduidelijking van Beke. Toch blijft hij nog op zijn honger zitten over één aspect: het financiële plaatje. 'Op dit moment is er non-financiering voor ons personeel en onze middelen. Dat begrijpen we niet', zegt hij. 'Gratis lokaal contactonderzoek is ondoenbaar.' De Coene verwijst naar het contract van het Vlaamse contactonderzoek, dat maximaal 121 miljoen euro bedraagt, inclusief btw. 'Wij willen van niemand geld afpakken, maar we kunnen dit onderzoek ook niet gratis blijven doen. We vragen geen royale, maar een sobere vergoeding voor de prestaties die we transparant bijhouden.' Volgens de SP.A'er moet het geld niet per se naar het bestuur. Ook de eerstelijnszones en de huisartsenkringen worden te krap gefinancierd, zegt hij. Maar volgens minister Beke krijgen de huisartsenkringen en de regionale zorgraden al meer middelen. Ook vermeldt hij de nog te vormen mobiele equipes, die lokale covid-uitbraken moeten bestrijden. Extra vergoedingen voor de lokale besturen zijn op dit moment dus niet aan de orde.",'Gratis lokaal contactonderzoek is ondoenbaar': Zuid-West-Vlaanderen wil boter bij de vis
5f2aad7a6569de3c98232f07,https://www.knack.be/nieuws/belgie/luc-van-gorp-cm-over-contact-tracing-ze-dichten-ziekenfondsen-macht-toe-die-we-niet-hebben/article-longread-1626707.html,2020-08-05T10:14:08.000Z,"De Christelijke Mutualiteit bijt van zich af. Topman Luc Van Gorp heeft genoeg van de 'framing' dat de ziekenfondsen het lokale contactonderzoek zouden hebben afgeremd ten voordele van hun eigen werk op Vlaams niveau. 'Ik vraag me af wat hier achter zit.'\n\nMijnheer Van Gorp, Knack kon e-mailverkeer inkijken waaruit blijkt dat de CM ernstige bedenkingen had bij de vele lokale initiatieven rond contactonderzoek. Waarom vormden die een probleem?\n\n...\n\nMijnheer Van Gorp, Knack kon e-mailverkeer inkijken waaruit blijkt dat de CM ernstige bedenkingen had bij de vele lokale initiatieven rond contactonderzoek. Waarom vormden die een probleem? Luc Van Gorp: Ik ben een absolute voorstander van de eerstelijnszorg. Wij zijn als mutualiteit zelf bezig met een grote transformatie om dichter bij het plaatselijk niveau te staan. Alleen vreesden we dat de vele lokale initiatieven van contact tracing tot chaos gingen leiden. Hoezo? Van Gorp: Neem verplaatsingen: mensen bewegen zich tussen verschillende gemeenten. Er is een federale database waarmee we in Vlaanderen werken. Als je die centrale dataset lost, dan dreig je naar 300 verschillende systemen te gaan die niet met elkaar spreken. Dat zou het einde betekenen van het contactonderzoek. 'De ziekenfondsen pleiten nadrukkelijk voor een Vlaamse regie en een door Vlaanderen gecoördineerde aanpak', klinkt het dan ook in de e-mails. Van Gorp: Klopt. In de huidige scenario's wordt er gelukkig altijd met het centrale platform gewerkt. Als de lokale besturen de namen van indexpatiënten en hun contacten niet zouden doorgeven aan een centraal niveau, dan zouden mensen dubbel gebeld of bezocht worden. De komende weken hebben we bijvoorbeeld te maken met de vele mensen die van vakantie terugkomen. Dat gaat nog wat geven. Voor het algemeen belang vind ik dan ook dat de Vlaamse regie behouden moet worden. We hebben toch ook geen 300 systemen voor Tax-on-web?Sommige steden en gemeenten gingen evenwel over tot lokaal contactonderzoek na onvrede met het Vlaams contactonderzoekVan Gorp: Men zegt altijd alsof dat onderzoek niet werkt, maar de cijfers spreken dat tegen. Er zijn natuurlijk beperkingen. Een systeem dat 100 procent perfect werkt? Vergeet het. Er zal altijd een Belg zijn die de telefoon niet opneemt. Dat zien we ook in het buitenland. Daarnaast stromen de testresultaten vanuit de labo's niet altijd snel door. Dat heeft ook effect. Er wordt nu volop getimmerd aan het federale systeem, zodat we eind deze maand real-time informatie zullen krijgen.Volgens Jan De Maeseneer, emeritus hoogleraar huisartsengeneeskunde (UGent), heeft jullie verzet 'politieke redenen'. Hij verwijst naar het contract van 100 miljoen euro waarop jullie consortium samen met de callcenters en KPMG op intekenden. Ook binnen de N-VA klinken er kritische noten. Van Gorp: Ik zie ook dat Jan dat zegt, maar ik begrijp het niet. Ik vind het lachwekkend. Adviesbureau McKinsey zei bij aanvang dat we 1.200 mensen nodig zouden hebben. Die mensen hebben we kunnen verzamelen - een huzarenstukje in coronatijden. Op den duur bleek dat er niet zoveel besmettingen waren. Als ethicus van opleiding vond ik het onverantwoord om mensen met de vingers te laten draaien. We hebben het personeelsbestand daarop afgebouwd. Die 100 miljoen euro zal dus niet de totaalsom bedragen. Maar vreesden de mutualiteiten dan niet om macht te verliezen aan de lokale initiatieven? Van Gorp: Dat is de framing. Maar ik vraag me af wat hier achter zit. Ik kan er niet tegen als iemand de waarheid systematisch geweld aandoet - eigenlijk is dat liegen. Ik denk dat ze ons macht toekennen die er niet is. Waarom hebben we destijds toegezegd om het contactonderzoek uit te voeren? Niet om geld te verdienen, maar omwille van de immense verantwoordelijkheid. Wie ging het anders doen? Op dat moment zat geen enkele gemeente daarop te wachten.",Luc Van Gorp (CM) over contact tracing: 'Ze dichten ziekenfondsen macht toe die we niet hebben'
5f2aad7eca6183c7b80acf8b,https://www.knack.be/nieuws/belgie/door-coronacrisis-is-er-meer-aandacht-voor-de-provincies-maar-van-een-comeback-is-geen-sprake/article-opinion-1626719.html,2020-08-05T11:03:08.000Z,"'De coronacrisis zette trouwens de complexiteit van onze staatsstructuren volop op scherp', schrijft professor lokale politiek Herwig Reynaert (UGent). 'De sluimerende onzekerheid over hun toekomst is allesbehalve een ideale voedingsbodem voor een ambitieus provinciaal beleid.'\n\nDe provincies hadden het de voorbije jaren niet makkelijk. Ze leken als het ware het 'zwarte' schaap in bestuurlijk Vlaanderen te zijn. Ze verloren heel wat financiële middelen waardoor ze het financieel niet onder de markt hebben, ze beschikken niet langer meer over persoonsgebonden (jeugd, cultuur, welzijn, sport) bevoegdheden, ze mogen zich enkel nog inlaten met grondgebonden materies (economie, toerisme,...), ze moeten het met minder politieke mandatarissen stellen (het aantal provincieraadleden werd gehalveerd, het aantal gedeputeerden werd herleid tot 4),... Provincies worden dan ook behandeld als het 'kneusje' van de politiek. Nieuw is dit allemaal niet. De rol en betekenis van de provincies vormen al langer een politiek twistpunt. Sommige politieke partijen willen er trouwens helemaal van af.\n\n'Merkwaardig' was het dan ook om vast te stellen dat twee politieke partijen (Open VLD en N-VA) die het provinciale niveau liever kwijt dan rijk zijn recentelijk met drie provinciegouverneurs gingen 'lopen'. N-VA met Jos Lantmeeters (provincie Limburg) en Jan Spooren (Vlaams-Brabant) en Open VLD met Carina Van Cauter (Oost-Vlaanderen).\n\nDoor coronacrisis is er meer aandacht voor de provincies, maar van een comeback is geen sprake.\n\nDe regering-Jambon had finaal besloten om terug te keren naar het 'systeem' van politieke benoemingen. De benoemingssaga sleepte trouwens al aan van de vorige Vlaamse regering toen men een objectieve selectieprocedure introduceerde. Het draaide echter vierkant in de soep toen de examenresultaten (moedwillig) werden gelekt.\n\nVeel tijd voor de drie benoemingen viel er door de coronacrisis niet meer te verliezen. In de bestrijding van het virus spelen de gouverneurs immers een niet onbelangrijke rol. Gouverneurs zijn immers verantwoordelijk voor de 'handhaving van de openbare orde, de veiligheid en de volksgezondheid zodra een incident of ramp de draagkracht, de middelen of de grenzen van de gemeenten overschrijdt'. De gouverneur heeft een bemiddelende, coördinerende, verbindende en faciliterende rol.\n\nDe coronacrisis zette trouwens de complexiteit van onze staatsstructuren volop op scherp. De crisis legde een aantal institutionele pijnpunten wel heel erg nadrukkelijk bloot. Het was zonneklaar dat bepaalde versnipperde bevoegdheden hinderlijk waren om tot snel en efficiënt beleid te komen.\n\nDe crisis maakte ook duidelijk dat de lokale besturen volop in de vuurlinie stonden en er ook al bij al wel klaar voor waren. De kritiek viel ondanks alles nogal mee. Niettemin kunnen ook zij het niet alleen.\n\nPlots verstilde het applaus voor de zorgsector en weerklonk 'gejuich' voor de Antwerpse gouverneur Cathy Berx. Zij vertegenwoordigt de provinciale, de Vlaamse en federale overheid in de provincie Antwerpen. Ze is ook de schakel tussen de vier niveaus, namelijk het federale, Vlaamse, het provinciale en het lokale.\n\nHaar kordate optreden kreeg veel weerklank. Er werd zelfs bijna vergeten dat Cathy Berx geen politica is maar wel een hoge 'politiek-neutrale' ambtenaar. Niettemin kwam ze als een 'duiveltje uit een doosje' ten tonele en deed ze met haar strenge aanpak, volgens sommige media, zelfs Bart De Wever 'blozen'. Ook haar collega's lieten zich in de andere provincies niet onbetuigd.\n\nHoera! Driewerf hoera bij de Vlaamse provincies. Er is interesse in de provincies. Zijn ze hiermee helemaal terug? Is er sprake van een comeback? Ongetwijfeld niet. Zullen de criticasters hun provinciale staart intrekken? Helemaal niet.\n\nHebben de provincies trouwens een rol van betekenis vragen velen zich luidop af? Ja. Zeker zolang er nood is aan een intermediair verkozen politiek niveau. Een belangrijke kanttekening hierbij is natuurlijk dat de jongste tijd de gouverneurs in de kijker stonden. Over de provincieraad en de deputatie vernamen we weinig tot niets. Ongetwijfeld koren op de molen van de tegenstanders van de provincie om het politieke verkozen provinciale niveau te dumpen.\n\nDe sluimerende onzekerheid over hun toekomst is allesbehalve een ideale voedingsbodem voor een ambitieus provinciaal beleid. Provincies zullen met andere woorden heel creatief moeten zijn en blijven. Ze zullen nog duidelijker aan de mensen moeten aangeven wat ze dagdagelijks aan mooie projecten realiseren.\n\nDe volgende jaren zal er nog volop geknutseld worden met politieke schalen. Fusies van gemeenten, regiovorming, intergemeentelijke samenwerkingsverbanden,... staan met stip op de politieke agenda. Ondanks het feit dat bestuurlijke rust en goede interbestuurlijke samenwerking aangewezen zijn, zal de verdere schaalvergroting op het lokale niveau de uitdagingen voor de provincies alleen maar groter maken. Het debat over de optimale beleidsschaal/schalen is nog lang niet beslecht.\n\nNiettemin zal Never waste a good crisis op vele niveaus het motto moeten zijn en blijven. Elke crisis is immers een opportuniteit om de maatschappij te veranderen en te verbeteren.\n\nDe provincies hadden het de voorbije jaren niet makkelijk. Ze leken als het ware het 'zwarte' schaap in bestuurlijk Vlaanderen te zijn. Ze verloren heel wat financiële middelen waardoor ze het financieel niet onder de markt hebben, ze beschikken niet langer meer over persoonsgebonden (jeugd, cultuur, welzijn, sport) bevoegdheden, ze mogen zich enkel nog inlaten met grondgebonden materies (economie, toerisme,...), ze moeten het met minder politieke mandatarissen stellen (het aantal provincieraadleden werd gehalveerd, het aantal gedeputeerden werd herleid tot 4),... Provincies worden dan ook behandeld als het 'kneusje' van de politiek. Nieuw is dit allemaal niet. De rol en betekenis van de provincies vormen al langer een politiek twistpunt. Sommige politieke partijen willen er trouwens helemaal van af.'Merkwaardig' was het dan ook om vast te stellen dat twee politieke partijen (Open VLD en N-VA) die het provinciale niveau liever kwijt dan rijk zijn recentelijk met drie provinciegouverneurs gingen 'lopen'. N-VA met Jos Lantmeeters (provincie Limburg) en Jan Spooren (Vlaams-Brabant) en Open VLD met Carina Van Cauter (Oost-Vlaanderen).De regering-Jambon had finaal besloten om terug te keren naar het 'systeem' van politieke benoemingen. De benoemingssaga sleepte trouwens al aan van de vorige Vlaamse regering toen men een objectieve selectieprocedure introduceerde. Het draaide echter vierkant in de soep toen de examenresultaten (moedwillig) werden gelekt. Veel tijd voor de drie benoemingen viel er door de coronacrisis niet meer te verliezen. In de bestrijding van het virus spelen de gouverneurs immers een niet onbelangrijke rol. Gouverneurs zijn immers verantwoordelijk voor de 'handhaving van de openbare orde, de veiligheid en de volksgezondheid zodra een incident of ramp de draagkracht, de middelen of de grenzen van de gemeenten overschrijdt'. De gouverneur heeft een bemiddelende, coördinerende, verbindende en faciliterende rol. De coronacrisis zette trouwens de complexiteit van onze staatsstructuren volop op scherp. De crisis legde een aantal institutionele pijnpunten wel heel erg nadrukkelijk bloot. Het was zonneklaar dat bepaalde versnipperde bevoegdheden hinderlijk waren om tot snel en efficiënt beleid te komen.De crisis maakte ook duidelijk dat de lokale besturen volop in de vuurlinie stonden en er ook al bij al wel klaar voor waren. De kritiek viel ondanks alles nogal mee. Niettemin kunnen ook zij het niet alleen.Plots verstilde het applaus voor de zorgsector en weerklonk 'gejuich' voor de Antwerpse gouverneur Cathy Berx. Zij vertegenwoordigt de provinciale, de Vlaamse en federale overheid in de provincie Antwerpen. Ze is ook de schakel tussen de vier niveaus, namelijk het federale, Vlaamse, het provinciale en het lokale. Haar kordate optreden kreeg veel weerklank. Er werd zelfs bijna vergeten dat Cathy Berx geen politica is maar wel een hoge 'politiek-neutrale' ambtenaar. Niettemin kwam ze als een 'duiveltje uit een doosje' ten tonele en deed ze met haar strenge aanpak, volgens sommige media, zelfs Bart De Wever 'blozen'. Ook haar collega's lieten zich in de andere provincies niet onbetuigd.Hoera! Driewerf hoera bij de Vlaamse provincies. Er is interesse in de provincies. Zijn ze hiermee helemaal terug? Is er sprake van een comeback? Ongetwijfeld niet. Zullen de criticasters hun provinciale staart intrekken? Helemaal niet. Hebben de provincies trouwens een rol van betekenis vragen velen zich luidop af? Ja. Zeker zolang er nood is aan een intermediair verkozen politiek niveau. Een belangrijke kanttekening hierbij is natuurlijk dat de jongste tijd de gouverneurs in de kijker stonden. Over de provincieraad en de deputatie vernamen we weinig tot niets. Ongetwijfeld koren op de molen van de tegenstanders van de provincie om het politieke verkozen provinciale niveau te dumpen.De sluimerende onzekerheid over hun toekomst is allesbehalve een ideale voedingsbodem voor een ambitieus provinciaal beleid. Provincies zullen met andere woorden heel creatief moeten zijn en blijven. Ze zullen nog duidelijker aan de mensen moeten aangeven wat ze dagdagelijks aan mooie projecten realiseren. De volgende jaren zal er nog volop geknutseld worden met politieke schalen. Fusies van gemeenten, regiovorming, intergemeentelijke samenwerkingsverbanden,... staan met stip op de politieke agenda. Ondanks het feit dat bestuurlijke rust en goede interbestuurlijke samenwerking aangewezen zijn, zal de verdere schaalvergroting op het lokale niveau de uitdagingen voor de provincies alleen maar groter maken. Het debat over de optimale beleidsschaal/schalen is nog lang niet beslecht. Niettemin zal Never waste a good crisis op vele niveaus het motto moeten zijn en blijven. Elke crisis is immers een opportuniteit om de maatschappij te veranderen en te verbeteren.","'Door coronacrisis is er meer aandacht voor de provincies, maar van een comeback is geen sprake'"
5f2ae5b9aeeb65df430062e0,https://www.tijd.be/r/t/1/id/10243373,2020-08-05T15:35:01.000Z,"Het toestelletje om mensen op 1,5 meter te houden dat Flanders Make gemaakt heeft, wordt door Crescent gecommercialiseerd.\n\nHet afstandsalarm is een van de producten waarmee het onderzoekscentrum Flanders Make een bijdrage levert aan de strijd tegen Covid-19. Het toestelletje geeft een geluidsalarm als twee gebruikers zich op minder dan 1,5 meter van elkaar bevinden en kan helpen om de veilige afstand te bewaren.\n\n‘We schalen de productie van het toestel op in samenwerking met een commercieel bedrijf’, zei CEO Dirk Torfs in juni tijdens een productvoorstelling.\n\nDat bedrijf is sinds deze week bekend. Het Leuvense techbedrijf Crescent, het vroegere Option, wil het product in de tweede helft van deze maand op de markt brengen. ‘We bieden al een reeks veiligheidsoplossingen die zijn afgestemd op de behoeften van eindgebruikers’, zegt CEO Alain Van den Broeck. ‘Door de toevoeging van het socialdistancingalarm hebben we nu voor elk klant de juiste oplossing.’\n\nDe afstandsalarmen maken gebruik van Ultra Wide Band (UWB), een draadloze technologie die nauwkeurig de afstand kan registreren in alle richtingen. Flanders Make gebruikte al UWB in ontwikkelingen voor zelfrijdende voertuigen. De toestellen vereisen geen registratie en houden geen data bij.",Crescent brengt Vlaams afstandsalarm op de markt
5f2ae5b9aeeb65df430062e3,https://www.tijd.be/r/t/1/id/10243349,2020-08-05T14:21:16.000Z,"Vlaamse en Nederlandse ingenieurs werken aan een ‘slim’ mondmasker dat kan dienen om revaliderende covidpatiënten vanop afstand op te volgen.\n\nDe kans is groot dat u de voorbije weken een haat-liefdeverhouding heeft ontwikkeld met uw mondmasker. Het biedt enige bescherming tegen de verspreiding van het coronavirus, maar het is oncomfortabel en kan bij verkeerd gebruik totaal nutteloos zijn. Artsen en ingenieurs zien daarom wel wat in een ‘slim’ masker, dat sensoren en data gebruikt om die nadelen te counteren.\n\nDe kerntechnologie daarvoor werd al grotendeels ontwikkeld door het Eindhovense Holst Centre, een gezamenlijk onderzoeks- en ontwikkelingslabo van het Vlaamse onderzoekscentrum Imec en zijn Nederlandse tegenhanger TNO. Zij bundelen nu de krachten met het Gentse innovatie- en ontwikkelingsbedrijf Forcit Benelux om het slimme masker te ontwikkelen en commercialiseren.\n\nMicrofoontje\n\nVandaag bestaan alleen slimme maskers voor industrieel gebruik, zonder medische certificering. Henri Jacobs CEO Forcit Benelux\n\n‘De initiële vraag naar een slim medisch masker kwam van de longarts Ludo Verougstraete’, zegt Henri Jacobs van Forcit Benelux. ‘Vandaag bestaan alleen slimme maskers voor industrieel gebruik, zonder medische certificering.’\n\n‘We hebben al een eerste prototype klaar dat gebruikt zal worden door een testpubliek van deelnemende artsen. Het masker bevat een microfoontje om de stem van de drager te versterken. Onder meer bij operaties is het belangrijk dat de arts goed begrepen wordt.’ Het masker geeft ook aan wanneer het filter vervangen moet worden. Het wordt gemaakt met 3D-printing en maakt connectie met een bluetoothverbinding.\n\nIn die testfase wordt ook de basis gelegd voor een gesofisticeerder masker van de tweede generatie. ‘De ingebouwde microfoon is tegelijk een sensor die ademhalingsdata registreert, die vervolgens geanalyseerd worden door een lerend algoritme. Het doel is een mondmasker voor patiënten te ontwikkelen dat allerlei parameters, zoals de zuurstofsaturatie en het ademhalingsritme, vanop afstand kan monitoren. Vandaag moeten patiënten regelmatig naar het ziekenhuis komen om ademhalingstesten te ondergaan.’\n\nRevalidatie\n\nSchermvullende weergave\n\nHet monitoren van zieke of revaliderende covidpatiënten is een voor de hand liggende toepassing. Maar Jacobs benadrukt dat de oplossing ook perfect gebruikt kan worden voor de monitoring van andere ziektes zoals tbc of ebola. Ook hopen de initiatiefnemers op termijn een masker van de derde generatie te ontwikkelen dat ook buiten de medische sector kan worden gebruikt. ‘Denk aan brandweermannen of werknemers in de chemie, die een waarschuwing krijgen als ze giftige stoffen inademen.’\n\nDe uitdaging zit onder meer in de verwerking van de sensoren in een wasbaar en plooibaar product dat dagelijks gebruikt kan worden, vertelt Jacobs. Voor de productie is Forcit onder meer in gesprek met Tenco DDM, een Genks bedrijf dat veel ervaring heeft met speciale coatings. Een adviesraad met onder anderen Piet Verhoeve (Flanders Health), Pascal Verdonck (MedTech Flanders) en Bart van Der Roost (neoScores) gaat het ontwikkelingstraject mee opvolgen .\n\nDe initiatiefnemers zijn met verschillende partijen in gesprek om naar schatting 2,5 miljoen euro op te halen om de eerste en tweede ontwikkelingsfase te financieren.",Lage Landen bundelen krachten voor slim mondmasker
5f2b1df648dd7f12ac13a886,https://www.tijd.be/r/t/1/id/10243491,2020-08-05T19:49:31.000Z,"De Gentse starter WeGroup, die technologie ontwikkelt om verzekeringsmakelaars of bankagenten efficiënter te laten werken, tankt 3 miljoen euro bij en wil nu ook het buitenland opzoeken.\n\nWeGroup werd een drietal jaar geleden opgericht en ontwikkelde een virtuele assistente, die de naam Louise meekreeg. Op basis van data en artificiële intelligentie moet Louise verzekeringsmakelaars en bankagenten helpen efficiënter te werken en klanten beter te bedienen. In België werken al enkele honderden verzekeringsmakelaars en bankagenten met Louise, zegt WeGroup in een persbericht.\n\nVorig jaar tankte de groep al 1,5 miljoen euro bij bij het Leuvense onderzoekscentrum Imec en de Vlaamse investeringsmaatschappij PMV, nadat ze enkele maanden daarvoor 650.000 euro had verzameld via crowdfunding.\n\nNu haalt WeGroup 3 miljoen euro op bij Seederfund, de Belgische investeerder in onder andere Cake, het fintechbedrijf van ondernemer Davy Kestens. Ook Truffle Capital, een Franse groep die zich specialiseert in biotech en artificiële intelligentie, stapt in de Gentse starter.\n\nDat WeGroup een Franse investeerder aan boord hijst, heeft een goede reden. Met het verse kapitaal wil de fintechspeler niet alleen zijn positie in België verstevigen, maar ook zijn pijlen richten op de Franse markt. Omdat daar ook nog veel zelfstandige makelaars en bankagenten zijn, is die markt gelijkaardig aan de Belgische, klinkt het.",Gentse virtuele verzekeringsassistente lonkt naar Frankrijk
5f2b1dfde0862cdd24642611,https://www.knack.be/nieuws/factchecker/factcheck-de-vaakst-ingegeven-zoekterm-op-pornosites-is-teens/article-longread-1626103.html,2020-08-04T19:00:08.000Z,"Dat lazen we onlangs in een Humo-interview met Charlotte Verhofstadt van Child Focus. Maar klopt dat wel?\n\nCharlotte Verhofstadt is beleidsadviseur voor Child Focus en doet onderzoek naar tienerpooiers. Over klanten van uitgebuite meisjes zegt ze in een interview met Humo dat er een groep is die specifiek op zoek is naar minderjarigen. Als argument daarvoor haalt ze het zoekgedrag van pornokijkers aan. 'De vaakst ingegeven zoekterm op pornosites is teens. Dat zegt veel.'\n\nDie uitspraak verdient enige nuance laat Verhofstadt aan Knack weten. 'Statistieken daarover hebben we alleen via cijfers die de grootste pornosites jaarlijks vrijgeven.' Uit dergelijke data van PornHub, de grootste pornosite ter wereld, blijkt dat teens de meest ingegeven zoekterm was in 2014. Sindsdien zakte de zoekterm wereldwijd tot de 12e plaats in 2019. In België stond hij vorig jaar zelfs niet in de top 12. In Nederland is 'tiener' wel de op een na meest bekeken categorie op PornHub.\n\nHet is verkeerd om bij dat soort lijstjes alleen te kijken naar de term tieners. Criminoloog Minne De Boeck (UFC)\n\nCriminoloog Minne De Boeck van het Universitair Forensisch Centrum (UFC) nuanceert die bevindingen. 'Het is verkeerd om bij dat soort lijstjes alleen te kijken naar de term tieners. Andere zoektermen kunnen ook gelinkt zijn aan interesse in minderjarigen. Denk bijvoorbeeld aan 'lolita'. Hoe vaak die zoektermen worden opgezocht is onduidelijk. Wij gebruiken een limitatieve lijst van dat soort zoektermen om advertenties te plaatsen op reguliere pornosites voor onze campagne Stop It Now! (stopitnow.be). Mensen die op zoek gaan naar die beelden komen zo in aanraking met onze online zelfhulpmodule. Hen stellen we de vraag ""maak je je zorgen over je kijkgedrag?"" Seksuele beelden van minderjarigen zijn altijd strafbaar.'\n\nOok professor forensische psychologie Kasia Uzieblo (VUB) baseert zich voornamelijk op statistieken van PornHub. 'Wij hangen vooral af van hun statistieken om een indicatie te hebben van wat veel mensen echt bekijken. Uit wetenschappelijk onderzoek weten we wél dat heel wat volwassen mannen en zelfs ook vrouwen toegeven dat ze nu en dan een minderjarige aantrekkelijk vinden of erover fantaseren. Dat hoeft niet noodzakelijk een probleem te zijn. Het is zelfs niet omdat je 'teens' ingeeft op een legale pornostie dat je dan direct bij illegale beelden van misbruikte minderjarigen terechtkomt. Soms gaat het over rollenspelen van volwassenen die zich als minderjarige voordoen. Er is vooralsnog geen wetenschappelijk onderzoek dat duidelijk aantoont dat dergelijke beelden meer mensen doen afglijden naar illegale beelden. Al is ook de porno-industrie een economie van vraag en aanbod.'\n\nDat benadrukt ook beleidsadviseur Niels Van Paemel van Child Focus: 'Als mensen vaak vragen om teens dan gaan pornoproducenten meer op zoek naar jonge modellen die net 18 zijn, of komen er toch beelden van 16- en 17-jarigen op legale poronosites terecht. Wie zulke zoektermen opzoekt, heeft dus ook een verantwoordelijkheid: hij of zij vergroot de vraag. De grootste verantwoordelijkheid ligt echter bij de pornosites die via advertenties geld verdienen aan de beelden. Zij zouden moeten nagaan wie de filmpjes online plaatst, of er toestemming is en wat de leeftijd is van de gefilmde personen. Dat is nu absoluut niet het geval.'\n\nConclusie Behalve een statistiek van PornHub uit 2014 blijken er geen data of studies die aantonen dat teens de meest gezochte zoekterm is op pornosites. De zoekterm komt wel voor in recentere lijstjes met populaire zoektermen (maar niet bovenaan). Ook andere (minder gezochte) zoektermen wijzen op interesse in minderjarigen. We beoordelen deze stelling dus als eerder onwaar.\n\nKrasse uitspraak, straf cijfer of dito feit in de actualiteit gezien? Stuur uw vraag met exacte bronvermelding van het citaat naar factchecker@knack.be\n\n© RMG\n\nReageren op dit artikel kan u door een e-mail te sturen naar lezersbrieven@knack.be. Uw reactie wordt dan mogelijk meegenomen in het volgende nummer.\n\nCharlotte Verhofstadt is beleidsadviseur voor Child Focus en doet onderzoek naar tienerpooiers. Over klanten van uitgebuite meisjes zegt ze in een interview met Humo dat er een groep is die specifiek op zoek is naar minderjarigen. Als argument daarvoor haalt ze het zoekgedrag van pornokijkers aan. 'De vaakst ingegeven zoekterm op pornosites is teens. Dat zegt veel.' Die uitspraak verdient enige nuance laat Verhofstadt aan Knack weten. 'Statistieken daarover hebben we alleen via cijfers die de grootste pornosites jaarlijks vrijgeven.' Uit dergelijke data van PornHub, de grootste pornosite ter wereld, blijkt dat teens de meest ingegeven zoekterm was in 2014. Sindsdien zakte de zoekterm wereldwijd tot de 12e plaats in 2019. In België stond hij vorig jaar zelfs niet in de top 12. In Nederland is 'tiener' wel de op een na meest bekeken categorie op PornHub. Criminoloog Minne De Boeck van het Universitair Forensisch Centrum (UFC) nuanceert die bevindingen. 'Het is verkeerd om bij dat soort lijstjes alleen te kijken naar de term tieners. Andere zoektermen kunnen ook gelinkt zijn aan interesse in minderjarigen. Denk bijvoorbeeld aan 'lolita'. Hoe vaak die zoektermen worden opgezocht is onduidelijk. Wij gebruiken een limitatieve lijst van dat soort zoektermen om advertenties te plaatsen op reguliere pornosites voor onze campagne Stop It Now! (stopitnow.be). Mensen die op zoek gaan naar die beelden komen zo in aanraking met onze online zelfhulpmodule. Hen stellen we de vraag ""maak je je zorgen over je kijkgedrag?"" Seksuele beelden van minderjarigen zijn altijd strafbaar.' Ook professor forensische psychologie Kasia Uzieblo (VUB) baseert zich voornamelijk op statistieken van PornHub. 'Wij hangen vooral af van hun statistieken om een indicatie te hebben van wat veel mensen echt bekijken. Uit wetenschappelijk onderzoek weten we wél dat heel wat volwassen mannen en zelfs ook vrouwen toegeven dat ze nu en dan een minderjarige aantrekkelijk vinden of erover fantaseren. Dat hoeft niet noodzakelijk een probleem te zijn. Het is zelfs niet omdat je 'teens' ingeeft op een legale pornostie dat je dan direct bij illegale beelden van misbruikte minderjarigen terechtkomt. Soms gaat het over rollenspelen van volwassenen die zich als minderjarige voordoen. Er is vooralsnog geen wetenschappelijk onderzoek dat duidelijk aantoont dat dergelijke beelden meer mensen doen afglijden naar illegale beelden. Al is ook de porno-industrie een economie van vraag en aanbod.' Dat benadrukt ook beleidsadviseur Niels Van Paemel van Child Focus: 'Als mensen vaak vragen om teens dan gaan pornoproducenten meer op zoek naar jonge modellen die net 18 zijn, of komen er toch beelden van 16- en 17-jarigen op legale poronosites terecht. Wie zulke zoektermen opzoekt, heeft dus ook een verantwoordelijkheid: hij of zij vergroot de vraag. De grootste verantwoordelijkheid ligt echter bij de pornosites die via advertenties geld verdienen aan de beelden. Zij zouden moeten nagaan wie de filmpjes online plaatst, of er toestemming is en wat de leeftijd is van de gefilmde personen. Dat is nu absoluut niet het geval.'",Factcheck: 'De vaakst ingegeven zoekterm op pornosites is teens'
5f2b8e73df274bd444d9c706,https://www.nieuwsblad.be/cnt/dmf20200805_98262720,2020-08-06T01:00:03.000Z,"Derde keer goede keer, hopen ze bij de organisatie van de Heistse Pijl. Nadat het door de coronamaatregelen op de oorspronkelijke datum 22 juni en ook op de tweede datum 1 augustus niet mogelijk was om de wedstrijd te organiseren, wordt nu gemikt op zaterdag 12 september.\n\n""Ook 19 september is een mogelijkheid, zolang we maar kunnen organiseren. Beide data vallen tijdens de Tour. Maar ook voor de renners die niet de Tour rijden, moet er een mooi koersprogramma voorhanden zijn. Wij hopen dat te kunnen bieden”, zegt organisator Jef Van Den Bosch.\n\nHeist-op-den-Berg behoort tot de provincie Antwerpen. Van Den Bosch hoopt dat de coronaregels tegen september wat zullen versoepelen. ""Als we mogen, staan we klaar. We hebben de voorbije maanden al zoveel maatregelen genomen dat we het gros ervan kunnen hergebruiken. We zullen de komende weken gesprekken voeren met de stad en de andere autoriteiten om te bekijken wat de mogelijkheden zijn"", aldus de organisator. De Belgische wielerbond is het voorstel alvast genegen.","Derde keer, goed keer? Heistse Pijl mikt nu op 12 september"
5f2b8e76926fc539f85eb511,https://www.gva.be/cnt/dmf20200805_97027104/b-derde-keer-goed-keer-b-heistse-pijl-mikt-nu-op-12-september,2020-08-06T03:00:00.000Z,"Derde keer goede keer, hopen ze bij de organisatie van de Heistse Pijl. Nadat het door de coronamaatregelen op de oorspronkelijke datum 22 juni en ook op de tweede datum 1 augustus niet mogelijk was om de wedstrijd te organiseren, wordt nu gemikt op zaterdag 12 september. ""Ook 19 september is een mogelijkheid, zolang we maar kunnen organiseren”, zegt organisator Jef Van Den Bosch.\n\n“Beide data vallen tijdens de Tour. Maar ook voor de renners die niet de Tour rijden, moet er een mooi koersprogramma voorhanden zijn. Wij hopen dat te bieden”, aldus Van Den Bosch. Heist-op-den-Berg ligt in de provincie Antwerpen. Van Den Bosch hoopt dat de coronaregels tegen september wat zullen versoepelen. “Als we mogen, staan we klaar. We hebben de voorbije maanden al zoveel maatregelen genomen dat we het gros ervan kunnen hergebruiken. We zullen de komende weken gesprekken voeren met de stad en de andere autoriteiten om te bekijken wat de mogelijkheden zijn.” De Belgische wielerbond is het voorstel alvast genegen.\n\n(bvc)","<B>Derde keer, goed keer?</B> Heistse Pijl mikt nu op 12 september"
5f2bc6bb3ca55c3350e12c64,https://www.nieuwsblad.be/cnt/dmf20200806_92363977,2020-08-06T06:11:59.000Z,"De eerste rit in de Ronde van Polen komt traditioneel aan in Katowice. Op een laatste rechte lijn die dalend is, met snelheden tot boven de 80km/u. Er werd de voorbije jaren al vaak kritiek op gegeven en nu ligt de organisatie opnieuw onder vuur na de horrorcrash van Fabio Jakobsen.\n\nLEES OOK. Van Armstrong tot Gilbert, wielerwereld bidt voor Fabio Jakobsen: “Ik denk dat ik nog nooit zo’n zware crash heb gezien”\n\nLEES OOK. Patrick Lefevere overweegt juridische stappen tegen Groenewegen na horrorcrash Jakobsen: “Dit is een moordaanslag”\n\nIljo Keisse sprak van een “slapeloze nacht na het zien van de horror in Polen”. Zijn ploegmaat vloog tegen hoge snelheid over de dranghekken en wordt momenteel in een kunstmatige coma gehouden. “Zijn toestand is ernstig, maar stabiel”, klonk het rond middernacht.\n\nIntussen scherpt de kritiek over de aankomststrook van de eerste rit in de Ronde van Polen opnieuw aan. “Op mijn teller stond 81km/u, dus moeten die mannen 85km/u hebben gereden”, aldus Moreno Hofland (EF Education First), die ook ten val kwam. “Zo’n zware crash heb ik echt nog nooit gezien. Over deze aankomst is al jaren discussie. Wat Dylan doet, is niet goed hè, maar het is een samenloop van omstandigheden. Ik ken Dylan vooral als een ’faire’ sprinter. De snelheden zijn voor ons niet bekend en op die weg zitten ook nog allerlei putten en hobbels. Dit is echt heel heftig, laten we vooral hopen dat het goedkomt met Fabio. Dat is het allerbelangrijkste.”\n\nVideo: Reuters\n\nShow\n\nIn een massasprint worden normaal gezien snelheden tot zo’n 70km/u gehaald. Maar de dalende lijn in Polen zorgt voor hogere snelheden. Onverantwoord, klinkt het.\n\n“Ongeacht of Dylan Groenewegen gediskwalificeerd moet worden, de organisatie in Polen moet begrijpen dat het altijd zelfmoord is om een aankomst te organiseren bij 85km/u”, aldus Cofidis-renner Fabio Sabatini, een ex-ploegmaat van Jakobsen. “Ik denk hier al jaren hetzelfde over, maar ze willen altijd een show. Wel, hier heb je die show... Ik bid voor Fabio.”\n\nA prescindere che a @GroenewegenD va data una forte squalifica, ma il @Tour_de_Pologne deve capire che fare un’arrivo a 85km/h e’ sempre un suicidio. E sono anni che la penso alla stessa maniera, ma vogliono sempre lo spettacolo. Ecco lo spettacolo. Prego per @FabioJakobsen 🙏 — fabio sabatini (@SabatiniFabio) August 5, 2020\n\nZijn landgenoot Davide Martinelli (Astana) sprak van een “schandalige aankomst”, terwijl Sacha Modolo (Alpecin-Fenix) het gemunt had op de dranghekken. “Wie dit soort hekken plaats, zou ook gearresteerd moeten worden”, aldus de ploegmakker van Mathieu van der Poel.\n\nModolo werd daarbij gesteund door olympisch baankampioen Alex Rasmussen, die in een video het verschil liet zien met de dranghekken in de Tour de France.\n\nThis best illustrates the difference between the barriers @Tour_de_Pologne and @LeTour\n\nThe amount og G fabio pulled when going from 80kph to zero in less then a second is mind boggling pic.twitter.com/cHFIJTTnml — Alex Rasmussen (@alexfalkeman) August 5, 2020\n\n“Te gek voor woorden”\n\nHetzelfde geluid bij CCC-renner Simon Geschke. “Elk jaar opnieuw dezelfde dalende aankomst”, aldus de teamgenoot van Greg Van Avermaet. “Elk jaar opnieuw vraag ik mezelf af waarom de organisatie denkt dat dit een goed idee is. Massasprinten zijn al gevaarlijk genoeg. Je hebt geen dalende finish nodig tegen 80km/u!”\n\nEvery year the same silly downhill sprint in the @Tour_de_Pologne.\n\nEvery year i ask myself why the organisation thinks it‘s a good idea. Bunch sprints are dangerous enough, you don’t need a downhill finish with 80kph!@cpacycling — Simon Geschke (@simongeschke) August 5, 2020\n\nOok wielerlegende Sean Kelly liet van zich horen. “De UCI moet hier echt naar kijken en stoppen met het toestaan van meer en meer gevaarlijke aankomsten. Een sprint in dalende lijn naar de finish is te gek voor woorden. De veiligheid van de renners moet de hoogste prioriteit hebben.”\n\nThe UCI really need to take a look at and stop allowing more and more dangerous finishes to races. Having a downhill sprint to the line is especially crazy. Rider safety needs to be made the highest priority. — Sean Kelly (@SeanKellyCC) August 5, 2020\n\nNet als Robbie McEwen. “Misschien beter bezighouden met de veiligheidsvoorschriften in de laatste kilometer in plaats van met de lengtes van sokken, UCI?”, aldus de Australiër.",Organisatie onder vuur na horrorcrash van Fabio Jakobsen aan finish die al jaren kritiek krijgt: “Dit is gewoon zelfmoord”
5f2bc6bb0b697b7acc32a562,http://feeds.nieuwsblad.be/~r/nieuws/snelnieuws/~3/hXzPPraZHpU/dmf20200806_92363977,2020-08-06T06:11:59.000Z,"De eerste rit in de Ronde van Polen komt traditioneel aan in Katowice. Op een laatste rechte lijn die dalend is, met snelheden tot boven de 80km/u. Er werd de voorbije jaren al vaak kritiek op gegeven en nu ligt de organisatie opnieuw onder vuur na de horrorcrash van Fabio Jakobsen.\n\nLEES OOK. Van Armstrong tot Gilbert, wielerwereld bidt voor Fabio Jakobsen: “Ik denk dat ik nog nooit zo’n zware crash heb gezien”\n\nLEES OOK. Patrick Lefevere overweegt juridische stappen tegen Groenewegen na horrorcrash Jakobsen: “Dit is een moordaanslag”\n\nIljo Keisse sprak van een “slapeloze nacht na het zien van de horror in Polen”. Zijn ploegmaat vloog tegen hoge snelheid over de dranghekken en wordt momenteel in een kunstmatige coma gehouden. “Zijn toestand is ernstig, maar stabiel”, klonk het rond middernacht.\n\nIntussen scherpt de kritiek over de aankomststrook van de eerste rit in de Ronde van Polen opnieuw aan. “Op mijn teller stond 81km/u, dus moeten die mannen 85km/u hebben gereden”, aldus Moreno Hofland (EF Education First), die ook ten val kwam. “Zo’n zware crash heb ik echt nog nooit gezien. Over deze aankomst is al jaren discussie. Wat Dylan doet, is niet goed hè, maar het is een samenloop van omstandigheden. Ik ken Dylan vooral als een ’faire’ sprinter. De snelheden zijn voor ons niet bekend en op die weg zitten ook nog allerlei putten en hobbels. Dit is echt heel heftig, laten we vooral hopen dat het goedkomt met Fabio. Dat is het allerbelangrijkste.”\n\nVideo: Reuters\n\nShow\n\nIn een massasprint worden normaal gezien snelheden tot zo’n 70km/u gehaald. Maar de dalende lijn in Polen zorgt voor hogere snelheden. Onverantwoord, klinkt het.\n\n“Ongeacht of Dylan Groenewegen gediskwalificeerd moet worden, de organisatie in Polen moet begrijpen dat het altijd zelfmoord is om een aankomst te organiseren bij 85km/u”, aldus Cofidis-renner Fabio Sabatini, een ex-ploegmaat van Jakobsen. “Ik denk hier al jaren hetzelfde over, maar ze willen altijd een show. Wel, hier heb je die show... Ik bid voor Fabio.”\n\nA prescindere che a @GroenewegenD va data una forte squalifica, ma il @Tour_de_Pologne deve capire che fare un’arrivo a 85km/h e’ sempre un suicidio. E sono anni che la penso alla stessa maniera, ma vogliono sempre lo spettacolo. Ecco lo spettacolo. Prego per @FabioJakobsen 🙏 — fabio sabatini (@SabatiniFabio) August 5, 2020\n\nZijn landgenoot Davide Martinelli (Astana) sprak van een “schandalige aankomst”, terwijl Sacha Modolo (Alpecin-Fenix) het gemunt had op de dranghekken. “Wie dit soort hekken plaats, zou ook gearresteerd moeten worden”, aldus de ploegmakker van Mathieu van der Poel.\n\nModolo werd daarbij gesteund door olympisch baankampioen Alex Rasmussen, die in een video het verschil liet zien met de dranghekken in de Tour de France.\n\nThis best illustrates the difference between the barriers @Tour_de_Pologne and @LeTour\n\nThe amount og G fabio pulled when going from 80kph to zero in less then a second is mind boggling pic.twitter.com/cHFIJTTnml — Alex Rasmussen (@alexfalkeman) August 5, 2020\n\n“Te gek voor woorden”\n\nHetzelfde geluid bij CCC-renner Simon Geschke. “Elk jaar opnieuw dezelfde dalende aankomst”, aldus de teamgenoot van Greg Van Avermaet. “Elk jaar opnieuw vraag ik mezelf af waarom de organisatie denkt dat dit een goed idee is. Massasprinten zijn al gevaarlijk genoeg. Je hebt geen dalende finish nodig tegen 80km/u!”\n\nEvery year the same silly downhill sprint in the @Tour_de_Pologne.\n\nEvery year i ask myself why the organisation thinks it‘s a good idea. Bunch sprints are dangerous enough, you don’t need a downhill finish with 80kph!@cpacycling — Simon Geschke (@simongeschke) August 5, 2020\n\nOok wielerlegende Sean Kelly liet van zich horen. “De UCI moet hier echt naar kijken en stoppen met het toestaan van meer en meer gevaarlijke aankomsten. Een sprint in dalende lijn naar de finish is te gek voor woorden. De veiligheid van de renners moet de hoogste prioriteit hebben.”\n\nThe UCI really need to take a look at and stop allowing more and more dangerous finishes to races. Having a downhill sprint to the line is especially crazy. Rider safety needs to be made the highest priority. — Sean Kelly (@SeanKellyCC) August 5, 2020\n\nNet als Robbie McEwen. “Misschien beter bezighouden met de veiligheidsvoorschriften in de laatste kilometer in plaats van met de lengtes van sokken, UCI?”, aldus de Australiër.",Organisatie onder vuur na horrorcrash van Fabio Jakobsen aan finish die al jaren kritiek krijgt: “Dit is gewoon zelfmoord”
5f2bc6bd7466b3d574f3d6c8,https://www.demorgen.be/nieuws/16-500-belgische-bedrijven-overkop-experts-voorspellen-ongezien-aantal-faillissementen-door-corona~ba0000f7/,2020-08-06T06:00:18.000Z,"Bedrijven kunnen sinds een kleine twee maanden opnieuw de boeken neerleggen, maar dat hun aantal voorlopig nog beperkt blijft, is slechts stilte voor de storm. Data-experts in bedrijfsgegevens voorspellen dit najaar een vloedgolf aan faillissementen. Van zo’n 10.000 jaarlijkse falingen zou ons land naar 16.500 in één jaar stijgen. ‘Veel bedrijven liggen nu nog op de intensieve zorg, maar zullen niet meer ontwaken.’",‘16.500 Belgische bedrijven overkop’: experts voorspellen ongezien aantal faillissementen door corona
5f2bfef9e58d3bc0e5d667e3,https://trends.knack.be/economie/bedrijven/getouwtrek-om-tiktok-kan-apple-zuur-opbreken/article-analyse-1627007.html,2020-08-06T09:07:08.000Z,"De gedwongen opsplitsing van de van oorsprong Chinese app TikTok door de Amerikaanse president Donald Trump zet kwaad bloed in China. Een tegenreactie lijkt onvermijdelijk, en dan lijkt Apple de meest kwetsbare prooi.\n\nDe explosieve groei van TikTok, Douyin in China, versnelde nog tijdens de wereldwijde lockdown om het coronavirus in te dammen. Meer dan een miljard gebruikers maakten of bekeken de korte videoclipjes en sketches waarvoor de app bekend is. TikTok was op weg het Coca-Cola van de sociale media te worden, met een wereldwijd bereik. TikTok leek over de digitale ijzeren gordijnen te springen, waar andere sociale media tegenaan botsten. Facebook en zijn zusterdiensten Instagram en WhatsApp raken bijvoorbeeld niet binnen in China. Het Chinese WeChat wint dan weer moeilijk zieltjes in het Westen.\n\n...\n\nDe explosieve groei van TikTok, Douyin in China, versnelde nog tijdens de wereldwijde lockdown om het coronavirus in te dammen. Meer dan een miljard gebruikers maakten of bekeken de korte videoclipjes en sketches waarvoor de app bekend is. TikTok was op weg het Coca-Cola van de sociale media te worden, met een wereldwijd bereik. TikTok leek over de digitale ijzeren gordijnen te springen, waar andere sociale media tegenaan botsten. Facebook en zijn zusterdiensten Instagram en WhatsApp raken bijvoorbeeld niet binnen in China. Het Chinese WeChat wint dan weer moeilijk zieltjes in het Westen.De voorbije maand kregen de internationale ambities een definitieve knauw. Na een bloedig conflict tussen grenswachters aan de Indiaas-Chinese grens keerde het sentiment in India, en besloot de Indiase premier Narendra Modi onder meer TikTok te verbieden. Vorige week stelde de Amerikaanse president Donald Trump een ultimatum. TikTok moest zich tegen 15 september terugtrekken uit de Verenigde Staten, Canada, Australië en Nieuw-Zeeland (bondgenoten in de strijd tegen cyberspionage) of die lokale activiteiten verkopen aan Microsoft.Trumps motieven zijn wellicht deels persoonlijk. Progressieve jongeren schepten op TikTok massaal op over hoe ze een belangrijke verkiezingsrally van Trump lieten mislukken. Ondanks ruim een miljoen reservaties, kwamen toen maar 12.000 toeschouwers opdagen. Tegenstanders van Trump hadden massaal zitjes gereserveerd, die dus leeg bleven.Maar er zijn ook betere motieven om TikTok aan te pakken. De app personaliseert de eindeloze stroom filmpjes via een algoritme. Het is als buitenstaander zeer moeilijk inzicht te krijgen in wie wat te zien krijgt, en daarom bestaat een reëel risico dat TikTok ongemerkt kan worden gebruikt om de Amerikaanse publieke opinie te manipuleren. De Amerikaanse overheid is evenwel vooral bezorgd over de data die de TikTok-eigenaar Bytedance kan verzamelen over meer dan 100 miljoen Amerikanen. De Chinese overheid heeft strenge wetten goedgekeurd die totale gehoorzaamheid eisen van Chinese bedrijven. Bytedance kan nog zoveel beloven dat het waardevolle data zoals locaties, vrienden of mogelijke seksuele voorkeur niet zomaar doorgeeft aan de Chinese overheid, als de Chinese veiligheidsdiensten aankloppen, moet de datakluis open. TikTok werd onlangs gewaardeerd op 50 miljard dollar. De Amerikaanse activiteiten van TikTok zouden tussen 20 en 30 miljard dollar waard zijn. Maar analisten houden er rekening mee dat Microsoft de Amerikaanse activiteiten van TikTok op de kop kan tikken voor slechts 10 miljard dollar. De tijd tikt ongenadig in het nadeel van Bytedance.De gedwongen verkoop is sowieso een aderlating voor Bytedance en bij uitbreiding voor de Chinese techsector. De groei van het aantal gebruikers was nog aan het versnellen, en TikTok zette nog niet volop in op de commercialisering van zijn gebruikers via gepersonaliseerde videoreclame met een wereldwijd bereik.De gedwongen verkoop kan dus niet zonder reactie blijven. De Chinese overheid zou de koper, Microsoft, kunnen aanpakken. Maar de Chinese omzet van die softwarereus zou slechts 2 procent van zijn globale omzet bedragen. Apple haalt ongeveer 15 procent van zijn omzet in China, en is zo het kwetsbaarst. Apple is er onder meer de tweede populairste smartphonefabrikant. De Chinese overheid hoeft zelfs niet eens over te gaan tot de nuclear option, een gedwongen verkoop van de Chinese activiteiten van Apple. Ze heeft een heel arsenaal waarmee ze Apple hard kan raken: extra verplichtingen voor de data-opslag van Chinese Apple-gebruikers en de Chinese Appstore, arbeids- of milieu-inspecties in de fabrieken van de Chinese onderaannemers, lakser optreden tegen namaak, Apple-winkels sluiten, de verkoop van de iPhone tijdelijk verbieden of via propaganda het anti-Amerikaanse sentiment aanwakkeren bij de Chinese consument. Dat laatste is overigens heel effectief gebleken om het Zuid-Koreaanse Samsung uit de Chinese smartphonemarkt te weren.Apple tekent samen met zijn sectorgenoten Amazon, Microsoft, Facebook en Google voor de snelle wederopstanding van de Amerikaanse beurzen. Door de uitstekende kwartaalresultaten van vorige week is Apple op dit moment zelfs het meeste waardevolle bedrijf op de beurs, met een waardering van liefst 1840 miljard dollar. Alleen al daarom heeft het voor China zin Apple een toontje lager te doen zingen. Trump is enorm gefixeerd op de Amerikaanse beursindexen, die hij verkeerdelijk ziet als een bewijs van de gezondheid van de Amerikaanse economie. Een zware koersval van Apple doorprikt die goednieuwsshow, maar zou ook de druk op Trump door investeerders doen toenemen, om het conflict met China niet verder te laten ontsporen. Apple is een belangrijk aandeel voor veel grote beleggings- en pensioenfondsen en andere investeerders. De beleggingsportefeuille van de superbelegger Warren Buffett bestaat op dit moment voor meer dan 40 procent uit aandelen van Apple. Er staat dus veel meer op spel dan een verbod op een app met grappige filmpjes.",Getouwtrek om TikTok kan Apple zuur opbreken
5f2bfef9e58d3bc0e5d667e6,https://weekend.knack.be/lifestyle/culinair/brussel-bindt-de-strijd-aan-met-voedselverspilling/article-news-1627003.html,2020-08-06T09:27:08.000Z,"De stad Brussel zoekt vijftien inwoners die willen leren hoe ze hun voedselverspilling in hun eigen keuken drastisch kunnen verminderen. In een opleiding zullen deze ambassadeurs tegen verspilling leren hoe waar ze producten best bewaren en hoe ze jaarlijks tot 400 euro kunnen besparen.\n\nBrussel wil iets doen aan de voedselverspilling in de stad en kijkt daarvoor ook naar de consumenten, want zij zijn de schakel in de voedselketen die het meeste eten laat verloren gaan. Leefmilieu Brussel start daarom de campagne Food Waste Mission Brussel (FoodWIN), waarin het op zoek gaat naar vijftien mensen die als ambassadeur de voedselverspilling in hun eigen huis willen bestrijden. In ruil krijgen de deelnemers heel wat handige tips waarmee ze veel voedsel en geld kunnen uitsparen.\n\nLoick Bekaert van FoodWIN vzw legt uit: 'Aangezien burgers het meest verspillen, zo'n 173 kg per jaar, hebben ze ook veel te winnen. Daarom zoeken we 15 gemotiveerde Brusselaars die willen bewijzen dat het anders kan. Zij worden opgeleid door voedingsexperten die hen de belangrijkste acties in de strijd tegen voedselverspilling aanleren zoals verspillingsvrij koken, optimaal bewaren, goed plannen, slim kopen... Het kan hen heel wat opleveren: je kan als gezin tot 445,72 euro besparen per jaar, enkel en alleen door minder eten weg te gooien.'\n\n'Met de campagne willen we laten zien dat wie de juiste kennis heeft in staat is om de hoeveelheid voedsel in zijn of haar vuilbak thuis drastisch te verminderen. Je kan voedsel bijvoorbeeld langer bewaren door het op de juiste plaats in je koelkast te leggen, want die is niet overal even koud. Het onderscheid kennen tussen de verschillende houdbaarheidsdata, of koken met de minder bekende delen van groenten die je anders zou weggooien zijn ook goede tips.'\n\nElke Brusselaar kan zich vóór 31/08 aanmelden om één van de 15 ambassadeurs te worden via foodwastemission.be.\n\nBrussel wil iets doen aan de voedselverspilling in de stad en kijkt daarvoor ook naar de consumenten, want zij zijn de schakel in de voedselketen die het meeste eten laat verloren gaan. Leefmilieu Brussel start daarom de campagne Food Waste Mission Brussel (FoodWIN), waarin het op zoek gaat naar vijftien mensen die als ambassadeur de voedselverspilling in hun eigen huis willen bestrijden. In ruil krijgen de deelnemers heel wat handige tips waarmee ze veel voedsel en geld kunnen uitsparen. Loick Bekaert van FoodWIN vzw legt uit: 'Aangezien burgers het meest verspillen, zo'n 173 kg per jaar, hebben ze ook veel te winnen. Daarom zoeken we 15 gemotiveerde Brusselaars die willen bewijzen dat het anders kan. Zij worden opgeleid door voedingsexperten die hen de belangrijkste acties in de strijd tegen voedselverspilling aanleren zoals verspillingsvrij koken, optimaal bewaren, goed plannen, slim kopen... Het kan hen heel wat opleveren: je kan als gezin tot 445,72 euro besparen per jaar, enkel en alleen door minder eten weg te gooien.' 'Met de campagne willen we laten zien dat wie de juiste kennis heeft in staat is om de hoeveelheid voedsel in zijn of haar vuilbak thuis drastisch te verminderen. Je kan voedsel bijvoorbeeld langer bewaren door het op de juiste plaats in je koelkast te leggen, want die is niet overal even koud. Het onderscheid kennen tussen de verschillende houdbaarheidsdata, of koken met de minder bekende delen van groenten die je anders zou weggooien zijn ook goede tips.'Elke Brusselaar kan zich vóór 31/08 aanmelden om één van de 15 ambassadeurs te worden via foodwastemission.be.",Brussel bindt de strijd aan met voedselverspilling
5f2bfefae6c52e4399ef41bf,https://www.nieuwsblad.be/cnt/dmf20200806_94386778,2020-08-06T11:59:33.000Z,"De regering-Trump wil niet dat Amerikaanse bedrijven hun apps aanbieden in de appwinkel van Huawei, en wil ook geen Chinese apps op Amerikaanse smartphones. Dat heeft minister van Buitenlandse Zaken Mike Pompeo aangekondigd. Het is niet duidelijk of en hoe de regering de richtlijnen zal afdwingen.\n\nVolgens Pompeo zijn Chinese apps een bedreiging voor de privacy en verspreiden ze virussen en propaganda. Hij wil ze niet in Amerikaanse appwinkels. Omgekeerd zouden Amerikaanse en andere bedrijven hun apps moeten verwijderen uit de nieuwe app store van Huawei “om te verzekeren dat ze niet samenwerken met een mensenrechtenschender”. Huawei moest een eigen appwinkel oprichten nadat het die van Google niet meer kon installeren door Amerikaanse sancties.\n\nLEES OOK. Kijken Chinese spionnen mee naar wat uw zoon of dochter uitspookt? Waarom Trump, net zoals India en Australië, TikTok wil bannen (+)\n\nDe Amerikanen zien Huawei als een “arm van de Chinese spionagestaat”, beschuldigingen die het bedrijf ontkent. Ook de populaire app TikTok van het Chinese ByteDance is in het vizier van Trump gekomen. Hij dreigde met een verbod als de app niet snel verkocht wordt. Microsoft zou de Amerikaanse activiteiten van TikTok willen overnemen.\n\nData onderscheppen\n\nDe nieuwe richtlijnen passen in het “Clean Network”-plan van Pompeo. Daarin zit ook een “Clean Cable”-luik. Pompeo zegt te willen verzekeren dat China de onderzeese kabels voor het internet niet gebruiken om data te onderscheppen. Hij wil daarvoor ook samenwerken met “buitenlandse partners”. Volgens de Chinezen gebruiken de Amerikanen de staatsveiligheid als een uitvlucht om Chinese hightechbedrijven te onderdrukken. “Hun acties hebben geen feitelijke basis”, zei een woordvoerder van het Chinese ministerie van Buitenlandse Zaken donderdag.",VS lanceren richtlijnen voor “proper netwerk” zonder Chinese apps
5f2bfefbb6d9f0fecc04d522,https://www.knack.be/nieuws/belgie/walter-pauli-over-john-crombez-de-rode-ridder-werd-een-eenzame-held/article-longread-1626173.html,2020-08-04T14:00:08.000Z,"Vorige week kondigde John Crombez zijn afscheid van de nationale politiek aan. Daarmee maakt de ex-voorzitter zelf een einde aan een loopbaan die zich afspeelde in een tijd waarin de SP.A vooral in de knoop lag met zichzelf.\n\nKort voor zijn 47e verjaardag kondigt John Crombez aan dat hij aan de Universiteit Gent een onderzoeksproject zal leiden 'naar de nieuwe structuur van de gezondheidszorg en de sociale zekerheid'. De politicus keert terug naar waar het voor hem begon: de Gentse faculteit economie. Hij behoorde er in de jaren negentig tot een groepje rond Rudi Vander Vennet, de Gentse hoogleraar economie die graag progressieve economen verzamelt - John Crombez, bijvoorbeeld, maar ook diens vriend Gert Peersman. Zo leert Crombez al als student socialisten kennen zoals Freddy Willockx en Frank Vandenbroucke. In de Wetstraat braken vanaf 1999 de paars-groene jaren aan. De SP veranderde haar naam in SP.A en koos voor een koers die aanleunde bij de 'Derde Weg' van de Britse premier Tony Blair. Voor een partij die niet meer afkerig stond tegenover de markt, het bedrijfsleven en zelfs het grote geld was Crombez een interessant 'profiel'. De zakenkrant De Tijd schreef over 'doctor-assistent' John Crombez, de 'directeur van het Ghent Finance Center, dat zich binnen de vakgroep financiële economie van de RUG toespitst op fundamenteel onderzoek over financiële markten'. Crombez was ook docent beleggingsleer aan de Hogeschool Gent en werkte even als consultant-manager voor KPMG.\n\n...\n\nKort voor zijn 47e verjaardag kondigt John Crombez aan dat hij aan de Universiteit Gent een onderzoeksproject zal leiden 'naar de nieuwe structuur van de gezondheidszorg en de sociale zekerheid'. De politicus keert terug naar waar het voor hem begon: de Gentse faculteit economie. Hij behoorde er in de jaren negentig tot een groepje rond Rudi Vander Vennet, de Gentse hoogleraar economie die graag progressieve economen verzamelt - John Crombez, bijvoorbeeld, maar ook diens vriend Gert Peersman. Zo leert Crombez al als student socialisten kennen zoals Freddy Willockx en Frank Vandenbroucke. In de Wetstraat braken vanaf 1999 de paars-groene jaren aan. De SP veranderde haar naam in SP.A en koos voor een koers die aanleunde bij de 'Derde Weg' van de Britse premier Tony Blair. Voor een partij die niet meer afkerig stond tegenover de markt, het bedrijfsleven en zelfs het grote geld was Crombez een interessant 'profiel'. De zakenkrant De Tijd schreef over 'doctor-assistent' John Crombez, de 'directeur van het Ghent Finance Center, dat zich binnen de vakgroep financiële economie van de RUG toespitst op fundamenteel onderzoek over financiële markten'. Crombez was ook docent beleggingsleer aan de Hogeschool Gent en werkte even als consultant-manager voor KPMG. In september 2003, toen de SP.A op het toppunt van haar macht stond - Steve Stevaert had de Kamerverkiezingen gewonnen met 24,9 procent van de stemmen - trad Crombez in dienst van het kabinet van vicepremier Johan Vande Lanotte. Hij werd er adviseur overheidsbedrijven, op het eerste gezicht een merkwaardige job voor een beursspecialist. In werkelijkheid was Crombez aangetrokken om de privatisering te begeleiden van BIAC, de uitbater van de luchthaven van Zaventem. Crombez kweet zich voortreffelijk van zijn taak. De krant De Standaard wijdde achteraf een lovend artikel aan die operatie ('Vande Lanotte geeft Vlaanderen lesje'). De krant wees op de rol van kabinetschef Jannie Haek en adviseur John Crombez, en stelde de lucratieve verkoop van BIAC tegenover de ""krakkemikkige' beursgang van de Vlaamse openbare investeringsmaatschappij GIMV. Volgens het economische weekblad Trends hielp de oude krokodil Etienne Davignon hen bij subtiele aanpassingen van 'de vereisten die in het lastenkohier vervat zaten'. In 2004 kocht de Australische beursgenoteerde groep Macquarie Airports 70 procent van de BIAC-aandelen voor 735 miljoen euro, meer dan verwacht. Neofiet John Crombez bewoog zich toen al op het niveau van de héél grote spelers. Crombez werd een belangrijke pion in de plannen van Johan Vande Lanotte. In januari 2005 werd Jannie Haek de nieuwe ceo van de NMBS-Holding. Crombez volgde hem op als kabinetschef. Dat nieuws werd positief onthaald. Haek had zich als kabinetschef opgesteld als een keiharde machtsmens die binnen de regering zonder veel scrupules de belangen van zijn baas verdedigde en diens wensen erdoor duwde. In vergelijking met die onbehouwen draufgänger was het alsof Vande Lanotte met Crombez voor een vriendelijke teddybeer had gekozen, een hartelijke medewerker die weliswaar zijn dossiers kende maar ook oprechte belangstelling toonde voor mensen en hun problemen. In feite was Vande Lanotte niet bezig met de reorganisatie van zijn kabinet, maar met het grand design van zijn partij. In januari 2005 stelde hij Crombez aan als de nieuwe kabinetschef. In mei nam Stevaert ontslag als SP.A-voorzitter om gouverneur van Limburg te worden. De buitenwereld was verrast, maar intern was dat vertrek natuurlijk goed voorbereid. Vande Lanotte volgde Stevaert op, Freya Van den Bossche werd de nieuwe SP.A-vicepremier, John Crombez bleef kabinetschef. De benoeming van Haek, diens vervanging door Crombez, het vertrek van Stevaert, de promotie van Van den Bossche en het nieuwe voorzitterschap van Vande Lanotte waren elementen in één grote rokade, waarbij Vande Lanotte de beschikbare SP.A-stukken zo goed mogelijk probeerde te positioneren op het bord. Hij was aan zet. Het vertrek van Stevaert werd uitgelegd als een persoonlijke keuze. In werkelijkheid was de Limburgse wonderboy de grip aan het verliezen op een partij waarin de kopstukken een andere koers begonnen te varen. Frank Vandenbroucke had de voorzitter kort voordien in een open brief opgeroepen om een ernstiger sociaaleconomisch beleid te voeren. De meningsverschillen lagen op straat. De SP.A had in 2004 ook al erg onverwacht de Vlaamse verkiezingen verloren: er bleef 'maar' 19,66 procent van de kiezers over, de voorkeurstemmen van populaire kopstukken als 'Steve' en 'Freya' waren gekelderd. Vandaar dat Vande Lanotte de SP.A wilde organiseren als een machine. De ministers dienden praktische resultaten te boeken. Van de partij en vooral de parlementsleden werd verwacht dat ze de lijn van de voorzitter ondersteunden, en dat bij voorkeur in volstrekte stilte - dat herleidde de kans op dissonantie tot nul. Vande Lanotte liet de SP.A leiden door een netwerk van Jogan-getrouwen. Caroline Gennez, Freya Van den Bossche en John Crombez maakten er deel van uit. De woordvoerder van Vande Lanotte bleef Vivi Lombaerts - zij was Crombezs partner. Een goede huisvriendin daar was Caroline Gennez, ook een ex-cabinetard van Vande Lanotte. Enzovoort. De SP.A had amper nog aparte ideologische fracties of dissidente vleugels. In de plaats daarvan kwamen er groepen en kliekjes waarbij het persoonlijke en politieke doorgaans vervlochten waren. En ineens was er ook minder plaats voor socialisten uit Leuven of Limburg. In die constellatie werd John Crombez een invloedrijk figuur. Als de belangrijkste SP.A-kabinetschef van het land begon hij de partij mee te besturen. In de aanloop naar de Kamerverkiezingen van 2007 noemde Rik Van Cauwelaert Crombez in Knack een 'aanstormend talent' dat 'bij alle besprekingen van de partijtop wordt betrokken'. In die dagen wijdde de krant De Morgen een lyrisch artikel aan de 'perfect afgestelde communicatiemachine' die het SP.A-hoofdkwartier zou zijn. De partij deed een beroep op de Mortierbrigade, maar het bekende communicatiebureau van Jens Mortier mocht zich hoogstens inlaten met de look-and-feel van de campagne. SP.A-kaderleden en kabinetsmedewerkers met 'John Crombez als chef de file' bepaalden alles. Terwijl de professionele reclameboys erbij stonden, beslisten zij zowel over de inhoud als over 'de slogans, de pins, de affiches, de internetfilmpjes en de Ja!-man' (de slogan van de SP.A was 'Ja!', nvdr). Kortom, zo jubelde de journalist: het 'socialistische propaganda-apparaat is een niet te stoppen machine'. Het was pure hybris. De kiezer zei niet 'ja' maar 'nee', SP.A-Spirit viel verder terug tot 16,3 procent van de stemmen. De groep rond Crombez had het eigen kunnen veel te hoog ingeschat. Voor de SP.A wenkte de oppositie, Vande Lanotte zelf nam ontslag. Omdat Freya Van den Bossche het aanbod afsloeg, werd Caroline Gennez de nieuwe voorzitter. Haar voornaamste luitenant werd John Crombez. Hij werkte voortaan als fractiesecretaris in de Kamer, maar functioneerde tegelijk als de kabinetschef van de voorzitter. Hij werd ook klaargestoomd voor de actieve politiek. In 2008 mocht hij mee op het podium van een SP.A-roadshow: naast Gennez stonden daar Peter Vanvelthoven, Bruno Tobback, Kathleen Van Brempt, Freya Van den Bossche, Pascal Smet en dus ook John Crombez. Zij werden gepresenteerd als de gezichten van het nieuwe socialisme, maar ze zouden de geschiedenis ingaan als de generatie van de lange messen. Alle - álle - figuren van die roadshow zijn nadien betrokken geraakt in onderlinge afrekeningen. De vijandelijkheden begonnen meteen na de (alweer slechte) Vlaamse verkiezingen van 2009. Caroline Gennez voerde dramatische wissels door. Van Brempt en Vanvelthoven, twee van de jonge leiders van de roadshow van één jaar eerder, werden gedumpt als Vlaams minister. Geen van beiden had die degradatie zien aankomen. Met politiek als zodanig had dat weinig te maken. Elke belangrijke SP.A'er was in die dagen maar beter groen in plaats van donkerrood, had enige sympathie voor werkgevers en hipsters enzovoort. Ministers werden voortaan benoemd of afgeserveerd op basis van persoonlijke loyauteit. Daarom werd zelfs Frank Vandenbroucke politiek geliquideerd. Gennez voerde die operatie uit in opdracht van de verzamelde éminences grises van haar partij: ook zij waren de eigengereide Vandenbroucke beu. Zijn uitschakeling was een goed georganiseerde moord. Dat woord werd gebruikt door Gennezs vriend, advocaat Barteld Schutyser (ook een ex-kabinetslid van Vande Lanotte), die extern advies mocht geven bij die operatie. In een later uitgelekte e-mail had hij het over 'l'assassinat du prince'. Ook Crombez speelde zijn rol in het toneel dat opgevoerd werd op het SP.A-congres dat zijn fiat gaf aan het Vlaamse regeerakkoord, en tegelijk een valstrik was voor Vandenbroucke, Vanvelthoven en Van Brempt. 'John Crombez legt voor aanvang van het congres aan de VRT uit dat niemand zich boven de partij mag stellen: Vandenbroucke zit vast', schreef Knack. 'In de congreszaal herhaalt Peter Vanvelthoven met veel vuur die boodschap. Vanvelthoven is fractieleider in de Kamer, iedereen (hijzelf incluis) ziet hem ook minister worden in de nieuwe Vlaamse regering. Vanvelthoven weet niet dat Gennez voor die ""Limburgse"" ministerspost al discreet heeft gepolst bij Ingrid Lieten. Lieten zegt pas ""ja"" als ze zeker is dat Vanvelthoven sowieso geen kans maakt. De betrokkene zelf wordt pas ná zijn stoere interventie op het congres op de hoogte gebracht van de beslissing.' Gennez en Crombez dachten dus dat ze het ook wel konden zonder de inbreng van een absoluut toppoliticus als Frank Vandenbroucke. Natuurlijk mag een voorzitster ministers vervangen als ze vindt dat anderen het beter kunnen. Maar moest het echt zo brutaal? Kon een partij als de SP.A zich de luxe blijven veroorloven om toppolitici af te stoten, zonder gelijkwaardig talent aan te trekken? Louis Tobback was intussen ook op ramkoers gekomen met Gennez omdat ze oud-Spirit-kopstuk Bert Anciaux in de SP.A had geloodst, en dat in ruil voor een naamsverandering. SP.A betekende niet langer 'Socialistische Partij Anders', maar 'Sociaal Progressief Alternatief'. Bij de Vlaamse verkiezingen van 2009 was de SP.A nochtans al teruggevallen tot 15,2 procent van de stemmen. Bij de federale verkiezingen van 2010 'hield men stand' op... 15,0 procent. Caroline Gennez voelde de bui hangen en was geen kandidaat om zichzelf op te volgen. Bruno Tobback werd in september 2011 met 96,6 procent van de stemmen verkozen tot nieuwe voorzitter, als grote hoop op betere tijden. Begin december 2011 moest hij drie SP.A'ers benoemen in de regering-Di Rupo. Dat werden Johan Vande Lanotte, John Crombez en Monica De Coninck. Gennez dacht dat zij als ex-voorzitster en gewezen onderhandelaar verdiend had om erbij te zijn, maar Tobback verkoos het Oostendse duo. Zij gaven geen krimp. Het was niet hun schuld dat de voorzitter zo brutaal voorbij was gegaan aan hun goede vriendin en bondgenote. De regering- Di Rupo had in Vlaanderen de publieke opinie niet mee: het waren de hoogtijdagen van de N-VA als oppositiepartij. Bruno Tobback probeerde de SP.A te vernieuwen met een best interessant Congres van Leuven, maar de Vlaamse socialisten stoorden zich er niet aan in hun dagelijkse werk. Tobback liet de partij betijen. Bij de verkiezingen van 2014 klopte de SP.A af op amper 14,2 procent. De nederlaag werd de voorzitter aangerekend: de partij had Tobback niet verkozen om het nog slechter te doen dan Gennez. Crombez greep zijn kans. Als staatssecretaris voor de Bestrijding van Sociale en Fiscale Fraude had hij het voortreffelijk gedaan. Dat werd ook erkend door de oppositie en zelfs door een aantal bedrijfsleiders. Zijn bijnaam was 'De Rode Ridder'. In zijn interne strijd tegen Tobback kon hij bovendien bogen op het oude netwerk van Vande Lanotte, inbegrepen een gekwetste Caroline Gennez en Freya Van den Bossche. Dezelfde media die in 2011 in Tobback de redder van de SP.A hadden gezien, hesen in 2015 John Crombez op het schild als de nieuwe verlosser. Uitdager Crombez verpletterde voorzitter Tobback met 77,6 tegen 22,4 procent van de stemmen. In Leuven hoorde men een dreunende stem zeggen: 'Ik voorspel u dat Crombez het niet onder de markt zal krijgen, met een partijbureau waarin haast niemand voor hem heeft gestemd, maar zo goed als iedereen tegen zijn voorganger.' Het SP.A-partijbestuur bleek inderdaad de eerste tegenstander van de nieuwe voorzitter. Dat gebeurde voor het eerst nadat Crombez tijdens het VRT-programma De Zevende Dag van 31 januari 2016 op eigen houtje de 'Turkijedeal' van de Nederlandse socialist Diederik Samsom steunde, een betwiste regeling tussen de Europese Unie en Turkije over de opvang van vluchtelingen. Het was de eerste keer in jaren dat een SP.A-voorzitter zo duidelijk positie innam over een thema waarover die partij zich jarenlang liever niet uitsprak. Crombez had zijn eigen troepen verkeerd ingeschat. Zelfs vaste Gentse bondgenoten zoals Daniël Termont en Freya Van den Bossche vielen hem ter plaatse af. 'Het standpunt van Crombez was een schande', zei jongerenvoorzitter Aaron Ooms - Ooms is van Oostende. John Crombez had zijn gezag overschat. Het voorzitterschap was amper een half jaar ver en de lijdensweg van de voorzitter was al begonnen. Vanuit de oppositie hadden SP.A'ers wel felle kritiek op het sociaaleconomische beleid van de centrumrechtse regering-Michel, en ze hielden dat de hele regeerperiode met veel ijver vol. Crombez slaagde er met zijn dossierkennis weleens in om een tv-debat te winnen van Bart De Wever (N-VA). Dat werd op het SP.A-hoofdkwartier dan wekenlang gevierd. Maar over het algemeen overtuigde de SP.A de kiezer niet meer: de peilingen bleven hoogstens een beetje minder slecht. Crombez verlegde de strijd naar het ethische terrein, zelfs naar de eigen partij. Mandatarissen moesten voortaan onberispelijk zijn - ook wie zich op een kleine fout liet betrappen, had er gelegen. Het overkwam de Gentse schepen Tom Balthazar, de Hasseltse burgemeester Hilde Claes, en bijna de Antwerpse SP.A-voorzitter Tom Meeuws. Doordat Crombez zijn eigen partij ostentatief zuiverde, konden de media niet anders dan blijven berichten over schandalen die steeds weer de SP.A troffen. Het deerde de voorzitter niet dat hij voor interne onrust zorgde, integendeel. Hij voerde een strikt cumulverbod in. Om het goede voorbeeld te geven had hij als voorzitter zelf ontslag genomen uit het parlement. Ook legde hij een verplichte verjonging van de kieslijsten op. Met enthousiaste steun van de jongeren werden die nieuwe regels goedgekeurd in juni 2016 op het Congres van Oostende. Vaak verbitterde oudgedienden begonnen af te haken. De gemeenteraadsverkiezingen van 2018 werden een ramp. Zelfs in Oostende verloor SP.A'er Johan Vande Lanotte de sjerp. Het maakte de voorzitter niet vrolijker. Journalisten zagen met Crombez gebeuren wat daarvoor Gennez en Tobback al was overkomen: jonge, opwekte politici zonder complexen werden als partijvoorzitter bittere, argwanende figuren die het ongeluk van hun partij aan anderen verweten: altijd trof de media schuld, kiezers werden bekeken als verwende egoïsten. Ook de ooit zo vriendelijke Crombez werd een norse, op zichzelf teruggeplooide politicus. De Rode Ridder kreeg een make-over als een nieuwe Robin Hood: Crombez richtte zijn pijlen voortaan op zelfgekozen boosdoeners. Hij trok ten strijde tegen een Oostendse vrederechter die zich had verrijkt met de aanstelling van bewindvoerders voor bejaarden. Hij liet in de media weten 'dat hij al meisjes had ontvoerd uit huizen van waaruit hun prostitutie wordt georganiseerd'. Dat was geen strijd van de SP.A, dat was zijn persoonlijke oorlog. Hij zei dat het 'in het verlengde' lag van zijn politieke werk, maar eigenlijk was het een alternatief ervoor. In dat parallelle leven als eenzame held kon hij goed doen zonder zich voortdurend te hoeven verantwoorden. De positieve waardering die hij dan kreeg, deed hem deugd. Maar elk individualisme heeft zijn prijs. Robin Hood schoot zichzelf in de voet toen hij defensieminister Steven Vandeput (N-VA) tot ontslag wilde dwingen met bewijzen van gesjoemel. Alleen bleek die beschuldiging gebaseerd op vervalste e-mails, afkomstig van Limburgers met een dubieus verleden en aangebrande, rechtse sympathieën. Toen Crombez kort voor de verkiezingen van 2019 out of the blue pleitte voor een 'verplichte kinderstop' voor drugsverslaafden en andere 'onbekwamen', vroegen zelfs zijn medewerkers hem om (daarover) zijn mond te houden. Nog voor de verkiezingen van 2019 was zijn voorzitterschap feitelijk aan zijn einde gekomen. Bij de jongste Kamerverkiezingen viel de SP.A terug tot 10,7 procent, een diepterecord. In de zeventien jaren dat John Crombez aan toppolitiek deed, heeft de SP.A álle parlementsverkiezingen verloren. Probeer dan maar eens de moed erin te houden. Een uitleg voor dat laatste dramatische verlies hebben de SP.A-leden en -kiezers nooit gekregen. Crombez liet de nederlaag nooit openlijk analyseren, wat wel gebeurde bij de CD&V van Wouter Beke. Hij bespaarde zichzelf zijn eigen kelk. Mogelijk hoopte hij op eerherstel door zijn partij in de nieuwe Vlaamse regering te loodsen, in de zogenaamde 'bourgondische' coalitie van N-VA, Open VLD en SP.A. Maar la vengeance est un plat qui se mange froid. Uitgerekend Bruno Tobback liet weten dat hij in zo'n constructie een dissident zou zijn. Voor formateur De Wever maakte Tobbacks verzet van de SP.A een onbetrouwbare en numeriek te kleine partner. De Tijd zoomde in op zijn adieu aan Crombez: 'De Wever beseft dat hij het doodsvonnis van de SP.A-voorzitter heeft getekend. Hij rijdt naar Oostende om de beslissing bij een kop koffie toe te lichten. ""Uit menselijkheid"", klinkt het bij de N-VA. ""Bart was zich ervan bewust dat hij Crombez in een heel moeilijke positie duwde.""' Toen was er al een nieuwe troonpretendent: 'King Connah'. Conner Rousseau leerde het klappen van de zweep als jonge partijmedewerker in 'het kamp John Crombez-Freya Van den Bossche', of wat dat nog voorstelde tijdens Crombezs fin de règne. De waarheid heeft haar rechten: zonder de verjongingskuur die Crombez zijn eigen partij had opgelegd, was Rousseau mogelijk niet op een verkiesbare plaats geraakt. Crombez verlaat de nationale politiek net nu zijn opvolger mee aan tafel zit bij de 'federale onderhandelingen van de laatste kans'. Als er een regering van zou komen, mag de SP.A straks een paar regeringsleden aanwijzen. Dat Crombez de eer aan zichzelf houdt, kan erop wijzen dat hij weet dat er voor hem geen toekomst meer is. In die zin is hij een shakespeareaanse figuur: een lieve man die al snel betrokken werd bij gemene manoeuvres, een veelbelovende leider die nederlaag na nederlaag leed. Al verdient hij ook herinnerd te worden als de voorzitter die tegen zijn eigen partij en alle mediacommentaren in zijn verjongingsoperatie doorvoerde. Daardoor lijkt de SP.A vandaag eindelijk in staat om te doen wat de Vlaamse socialisten niet meer konden sinds de Stevaert-jaren: het verleden achter zich laten. Dat is de historische verdienste van John Crombez.",Walter Pauli over John Crombez: 'De Rode Ridder werd een eenzame held'
5f2c3737fd82a03354402b59,https://www.tijd.be/r/t/1/id/10243700,2020-08-06T16:29:05.000Z,"De directie van de Nederlandse kledingketen Wibra wil 30 van de 81 winkels in ons land over te nemen, meldt de socialistische vakbond BBTK.\n\nDe Nederlandse keten vroeg twee weken geleden bescherming aan tegen de schuldeisers. Wibra maakt in ons land al jaren verlies. Tot nu werden die verliezen opgevangen door andere activiteiten binnen de groep. Maar door de coronacrisis waren de schuldenlast en de stroom aan verliezen niet langer houdbaar. De directie zag geen andere oplossing dan een gerechtelijke reorganisatie aan te vragen. Toen al liet de directie weten dat ze 'een substantieel deel' van de winkels wilde redden. De budgetketen telt in ons land 81 winkels en stelt zowat 400 mensen te werk.\n\nNatte droom\n\nTijdens een onderhoud met de vakbonden heeft de directie donderdag te kennen gegeven dat ze bereid is 30 winkels over te nemen, zegt Bart Leybaert, vakbondssecretaris voor BBTK. 'We weten alleen nog niet welke winkels de directie zal overnemen en evenmin over hoeveel werknemers het gaat.'\n\nWat met de winkels gebeurt die niet door de directie worden overgenomen, is onduidelijk. 'Idealiter wordt de puzzel gelegd en nemen verschillende overnemers tezamen alle resterende winkels over, maar dat is een natte droom', zegt Leybaert.\n\nVrees voor faillissement\n\nDe BBTK-vakbondsman maakt zich wel zorgen over het personeel dat niet aan het werk kan blijven. Hij vreest dat Wibra het faillissement zal aanvragen voor de winkels die niet worden overgenomen, waardoor het personeel niet kan profiteren van een opzegvergoeding op basis van anciënniteit. Er zouden bij Wibra veel mensen werken met een lange staat van dienst.\n\nOok vraagt de directie volgens Leybaert meer flexibiliteit. 'Wij zien daar geen meerwaarde in en ook de directie zegt dat die flexibiliteit financieel geen meerwaarde heeft. Terwijl die een sterke impact kan hebben op het gezinsleven', zegt de vakbondsman.\n\nGerechtsmandataris beslist",'Directie Wibra wil 30 winkels overnemen'
5f2c373861bc7b9e207e7550,https://www.tijd.be/r/t/1/id/10243668,2020-08-06T14:57:55.000Z,"Le Jardin de Pesage is nog maar net geopend langs de hippodroom in Bosvoorde en nu al ‘talk of the town’.\n\nDe evenementenkalender staat de komende weken nog op een lager pitje, maar dat maakt de wildgroei aan trendy zomerterrassen meer dan goed. Onze favorieten in de hoofdstad.\n\nJardin, Vijfhoek\n\nDat Parking 58 en bijbehorend dakterras twee jaar geleden gesloopt werden, voelde voor veel Brusselaars als een groot verlies. Gelukkig kwam daar recht tegenover de ingang van Jardin, een nieuwe rooftopbar in exotische sferen. Naast cocktails en craft beers worden op het dak van het voormalige Actiris-gebouw ook zomerse beats en een spectaculair uitzicht geserveerd.\n\nElke zomerdag van 12 tot 23 uur. De ingang bevindt zich op de Kiekenmarkt 7, 1000 Brussel.\n\nAutoworld, Etterbeek\n\nDe hele zomer lang vervangt 'The Bar' de brasserie van het automuseum, die ondertussen wordt opgesmukt. Onder de zuilengalerij op de Esplanade van het Jubelpark geniet je van de betere cocktail, maar ook van de creaties van drie beloftevolle jonge chefs. Kers op de kaart: de oldtimerparade die het museum elke dag om 14 uur voor de deur organiseert.\n\nVan woensdag tot maandag van 11 tot 18 uur. Jubelpark 11, 1040 Etterbeek.\n\nLa Mouette, Anderlecht\n\nNaar jaarlijkse gewoonte groeien de zogenaamde ‘guinguettes’ of zomerbars in Brussel weer als paddenstoelen uit de (stedelijke) grond. De opvallendste nieuwkomer is ‘La Mouette’, gelegen op een industriële site met zicht op het kanaal en uitgebaat door dezelfde eigenaars als de populaire Guinguette du Parc de Forest. Naast de zomerbar strijken ook een microbrouwerij, zero waste-shop, skateramp en duurzame workshopruimte neer in het nieuwe stedelijk laboratorium Hangar du Kanaal.\n\nOpen van dinsdag tot zondag vanaf 14 uur.\n\nSee U, Elsene\n\nEen jaar geleden al werd de voormalige Fritz Toussainkazerne in Elsene (op de grens met Etterbeek) omgedoopt tot See U. Na een reeks duurzame (kerst-)markten en andere pop-upinitiatieven komt het collectief nu met een goedgevuld zomerprogramma. Zo kan je er niet alleen van een cocktail nippen, maar ook yoga- en meditatielessen volgen, petanque spelen, concerten meepikken of boodschappen doen bij de bioboer.\n\nVan woensdag tot zondag, van 1 juli tot 20 september. Fritz Toussaintstraat 8, 1050 Elsene.\n\nManchester Plage, Sint-Jans-Molenbeek\n\nInmiddels al twee jaar geleden verkaste kunstencentrum Recyclart naar een nieuwe locatie, in de Manchesterstraat in Sint-Jans-Molenbeek. Dat die plaats zich ook uitstekend leent voor een potje zonnekloppen bewijst het zomerconcept Manchester Plage, in samenwerking met het gemeenschapscentrum de Vaartkapoen (dat wegens verbouwingen eveneens onder datzelfde dak huist). Negen weken lang wordt de binnenkoer opgeluisterd met performances en raam- en gevelexposities.\n\nVan woensdag tot zaterdag, van 17 tot 24 uur. Manchesterstraat 3-15, 1080 Sint-Jans-Molenbeek.\n\nAlbert, Vijfhoek\n\nHet panoramische uitzicht over de Kunstberg vanuit het restaurant van de KBR is al langer een goed bewaard geheim onder Brusselaars. Dat wordt deze zomer (letterlijk) naar een niveau hoger getild: begin juli vervelde het dak tot een rooftopbar van wel 2.000 vierkante meter. Tijdens Italiaanse diners en ‘electronic’ brunches proef je er alvast een voorsmaakje van A L B E R T, het vernieuwde restaurant dat er op 18 september de deuren opent onder bewind van chef Filip Fransen.\n\nVan 9 juli tot 13 september (check de Facebookpagina voor de precieze data). Kunstberg 28, 1000 Brussel.\n\nPlein Air By Fuse, Laken\n\nDe Fuse staat bekend als een donkere zweethut waar nachtbrakers tot in de vroege uurtjes dansen op pompende technomuziek. Redelijk apocalyptisch in coronatijden, vandaar dat de club zich deze zomer ontpopte tot een ontspannen loungebar op maat van afterworkers. Een geschikte locatie werd gevonden achter het gloednieuwe Maritiem Station op Tour & Taxis, uitgerust met rieten zeteltjes, sfeerverlichting en een paar dozijn plantenbakken.\n\nHoud Facebook in de gaten voor de precieze data. Tour & Taxis, 1020 Laken.\n\nBuvette ABŸ, Vorst\n\nDeze gemoedelijke bar in de abdij van Vorst serveert niet alleen verfrissende drankjes, maar ook voedzame dagschotels bereid met biologische, seizoensgebonden producten. Gezelschapsspelletjes, boeken en petanqueballen zijn er gratis te verkrijgen aan de toog. Voorts vinden er geregeld yogasessies, concerten en expo’s van lokale kunstenaars plaats.\n\nElke dag van 11 tot 23 uur , Sint-Denijsplein, 1190 Vorst.\n\nVaux-Hall, Vijfhoek\n\nJe moet al bijna verdwalen in het Warandepark om op dit architectuurpareltje te stoten. De Vaux-Hall is een paviljoen waar Moorse invloeden en de Lodewijk XV-stijl samenvloeien, oorspronkelijk gebouwd in de 19de eeuw. Na een minutieuze restauratie heropende het openluchttheater in 2017 met (bijna) dezelfde grandeur van weleer. Net zoals de burgerij er spektakels kwam bewonderen, worden er weer elk zomerweekend concerten georganiseerd. Een vaste waarde zijn de Fifty Sessions, gecureerd door onder meer Les Ardentes, Paradise City en Horst.\n\nVaux-Hall Summer, elke vrijdag, zaterdag en zondag tot 23 augustus. Warandepark, 1000 Brussel. Tickets kunnen niet gekocht worden, maar worden gratis weggegeven door de partners.\n\nLe Kiosque, Elsene\n\nOp een boogscheut van de vijver van het Ter Kamerenbos opende vorig jaar deze elegante kiosk. Dit paviljoen bevat niet alleen alle basisingrediënten van een goede guinguette (een zonovergoten terras, frisse cocktails en een kleine kaart), het wordt ook elke woensdagavond het decor voor een klein jazzfestival onder de noemer ‘Jazz in the woods’. Op vrijdag is er ook ‘Drink in the woods’ met dj-sets.\n\nVan 9 tot 22 uur, elke zomerdag. Gespanhoek 1, 1060 Elsene.\n\nLe Jardin du Pesage, Ukkel\n\nLe Jardin du Pesage is nog maar net geopend en nu al ‘talk of the town’. Niet het minst dankzij de bijzondere locatie aan de renbaan van Bosvoorde, in een historisch gebouw waar de paarden ooit werden gewogen voor de race. Interieurdesigner Lionel Jadot creëerde er een trendy interieur, op de kaart staat zowel Libanees fingerfood als een scherp geprijsde tonijntataki. Luxepaardjes bestellen er een picknickmand samengesteld door Moët & Chandon, op te peuzelen langs de hippodroom of in het Zoniënwoud wat verderop.",10 pop-upbars die Brussel deze zomer doen bruisen
5f2c373a9461fbbbbfc1c821,https://www.standaard.be/cnt/dmf20200806_95587582,2020-08-06T15:30:38.000Z,"Ook in onze buurlanden wil het niet zo goed lukken met de bestrijding van het nieuwe coronavirus. Zowel in Frankrijk, Duitsland, Groot-Brittannië als Nederland werd het hoogst aantal nieuwe dagelijkse besmettingen gerapporteerd in weken. Een overzicht.\n\nDuitsland heeft woensdag het hoogste aantal nieuwe dagelijkse coronavirusinfecties geregistreerd in drie maanden. Het Robert Koch Institut (RKI) registreerde de afgelopen 24 uur 1.045 nieuwe infecties. Het is de eerste keer sinds 7 mei dat dit aantal boven de 1.000 uitkomt. Het RKI heeft tot dusver 213.067 gevallen van coronabesmetting en 9.175 gerelateerde sterfgevallen bevestigd.\n\nDe huidige uitbraak is niet het gevolg van plaatselijke uitbraken, zoals dat half juni het geval was na een cluster in een slachthuis in de deelstaat Noordrijn-Westfalen. Het aantal gevallen stijgt overal stapsgewijs, en deskundigen vrezen dat dit het moeilijker maakt om de epidemie in te dijken met regionale beperkingen.\n\nOok in Frankrijk werd woensdag het hoogste aantal dagelijkse besmettingen gerapporteerd in de afgelopen twee maanden. In 24 uur tijd werden 1.695 nieuwe besmettingen gesignaleerd, het hoogste aantal sinds 30 mei, toen 1.828 besmettingen waren vastgesteld, aldus data van het ministerie van Volksgezondheid. Ook het zevendaagse gemiddelde is intussen geklommen tot 1.300.\n\nDe ziekenhuisopnames zijn wel opnieuw licht afgenomen, nadat ze op maandag en dinsdag twee dagen achtereen waren gestegen. Vandaag liggen er nog 5.148 covid-19-patiënten in de Franse ziekenhuizen, waarvan 384 op de afdeling intensieve zorg. In totaal werden in Frankrijk al 194.029 besmettingen vastgesteld, en zijn er 30.305 mensen overleden door covid-19.\n\nIn Nederland heeft het Rijksinstituut voor Volksgezondheid en Milieu (RIVM) de afgelopen 24 uur 601 meldingen van nieuwe besmettingen binnengekregen. Dat is het hoogste aantal sinds 26 april. Woensdag meldde het dashboard van de Rijksoverheid 426 nieuwe coronagevallen. In de afgelopen zeven dagen zijn iets meer dan 3.000 nieuwe besmettingen gemeld. Het aantal personen dat positief test, is in de week van 29 juli tot 4 augustus bijna verdubbeld in vergelijking met de week voordien.\n\nEr zijn grote regionale verschillen in het aantal meldingen. Vooral in de provincies Zuid-Holland, Noord-Holland en Noord-Brabant is er een toename. Het reproductiegetal is op een week tijd iets gedaald – van 1,4 naar 1,2 – al benadrukt het RIVM dat de bandbreedte nauwelijks is veranderd.\n\nIn Groot-Brittannië werden woensdag 892 nieuwe besmettingen gerapporteerd, het aantal besmettingen gaat sinds de heropening van de horeca en de winkels op 4 juli langzaamaan omhoog. Maandag werden 938 besmettingen vastgesteld, het hoogste dagelijkse aantal sinds 28 juni, toen 901 besmettingen waren vastgesteld. Het zevendaagse gemiddelde ligt op 820, in totaal raakten al 307.185 Britten besmet.\n\nEr overleden woensdag ook nog eens 65 mensen, wat het totaal aantal overlijdens op 46.364 brengt. Belangrijke kanttekening: er wordt geen rekening gehouden met oversterfte: enkel de overlijdens van personen die positief hebben getest, worden meegeteld. Maar ook zonder die oversterfte telt Groot-Brittannië in absolute cijfers het op drie na hoogst aantal overlijdens. Alleen de Verenigde Staten, Brazilië en Mexico ligt dat aantal nog hoger.\n\nUit het Groothertogdom Luxemburg komt er voorzichtig positief nieuws: het reproductiegetal is er gezakt onder één (0,91), maar er wordt nog steeds heel ruim getest. Dinsdag hebben 92 mensen positief getest op een totaal van 9.137 uitgevoerde tests. Intussen werden al ruim 500.000 Luxemburgers getest, ruim driekwart van de bevolking, naast nog eens ruim 100.000 grensarbeiders uit buurlanden België, Duitsland en Frankrijk. Tot nu toe hebben in Luxemburg 7.007 mensen positief getest.",Ook onze buurlanden krijgen stijgende besmettingscijfers maar niet onder controle
5f2c3740c6981ed1afd95bff,https://www.knack.be/nieuws/belgie/voetbal-de-abc-gids-voor-het-coronaseizoen/article-longread-1626095.html,2020-08-04T19:00:08.000Z,"De bal gaat weer rollen, virus of niet. Met dit alfabet bent u helemaal voorbereid op het voetbalseizoen 2019-2020, dat al historisch mag worden genoemd nog voor de eerste match is afgetrapt.\n\nClub Brugge en Charleroi spelen zaterdag de openingswedstrijd van het nieuwe voetbalseizoen.\n\n...\n\nElke voetbalanalist - van Hein Vanhaezebrouck en Gert Verheyen tot uw buurman en de bakker om de hoek - weet het zeker: Club Brugge wordt opnieuw kampioen. Blauw-zwart behoudt het team dat als een trein door het afgelopen seizoen denderde. Velen zien Club een heel tijdperk domineren, in de trant van Bayern München in Duitsland of Juventus in Italië. Hoe vaker Brugge de Champions League-miljoenen binnenrijft, hoe dieper de kloof wordt. Je kunt de Belgische competitie zien als een clash tussen bouwbedrijven, met in de ene hoek het Uplace van Bart Verhaeghe en in de andere de Ghelamco Group van Paul Gheysens. Die laatste is de sterke man bij Antwerp, dat hij in ijltempo naar de Belgische top bracht. Gheysens is letterlijk aan het bouwen bij Antwerp. Zelfs de legendarische Tribune 2, waar de harde kern zit, moest plaatsmaken voor nieuwbouw. Wat dat betreft, staat Bart Verhaeghe op achterstand. Hij wil Jan Breydel afbreken voor een groter stadion, maar stuit op buurtprotest. Spelers, coaches en omkadering - in totaal zo'n duizend man - ondergaan wekelijks een coronatest, bepaalt het coronaplan van de Pro League. Wie besmet is, gaat zeven dagen in zelfisolatie. Onder andere bij Genk en Charleroi waren er uitbraken, maar geen van de betrokken spelers vertoonde symptomen. Sommigen trainden tijdens hun quarantaine op individuele basis en stonden naderhand scherper dan hun collega's. Er gelden strikte protocollen om buiten het veld alle contact te mijden. 'Club heeft 60 procent kans op de titel, Gent 40 procent', verklaarde een zelfbewuste Gent-voorzitter Ivan De Witte in De Zondag. Zijn club betaalde 6 miljoen euro voor Núrio van Sporting Charleroi: veel geld voor een verdediger. Gent is ambitieus en staat er financieel riant voor. Wel belandde de club in een transfersoap met Jonathan David, wellicht het grootste talent uit de Belgische competitie. De Canadees wil graag naar Lille, maar voor minder dan 30 miljoen euro onderhandelt Gent niet. De scheidsrechters hebben er zelf geen verklaring voor. Het aantal gele kaarten daalde vorig seizoen met 12 procent, het aantal uitsluitingen met een tweede gele kaart zakte met een derde en het aantal directe rode kaarten is zelfs meer dan gehalveerd. Zijn Belgische voetballers engeltjes geworden of is dit een neveneffect van de VAR? Werden overtreders voorzichtiger omdat ze weten dat hun fouten worden bekeken in het videobusje? Of grijpen arbiters minder vaak in omdat ze denken dat de VAR dat wel zal doen? Francky Dury begint aan zijn negentiende seizoen bij Zulte-Waregem. Eerder coachte de gewezen politie-inspecteur acht jaar Zultse VV, een voorloper van de fusieclub. Ooit was er de ambitie om hogerop te klimmen, maar na een mislukte passage bij AA Gent vindt Dury het nergens beter dan thuis. Hij is de enige coach in eerste klasse die gegarandeerd op post blijft, wat er ook gebeurt. Toch werkt de 62-jarige West-Vlaming al aan zijn opvolging. Met Timmy Simons en Davy De fauw haalde hij ambitieuze assistenten binnen. Beiden willen hoofdcoach worden. Bij NAC, Utrecht en Heracles was Cyriel Dessers goed voor één doelpunt per twee wedstrijden. Racing Genk tastte diep in de buidel voor de 25-jarige Belg, die in het vorige, ingekorte seizoen topschutter van Nederland werd. Veel scoren in de eredivisie is geen garantie op succes. Verdedigers zijn er ietsje lakser. 'Maar tegen Matthijs de Ligt, die toch voor 85 miljoen naar Juventus is verkast, kon ik ook mijn mannetje staan', reageerde Dessers bij zijn voorstelling. Net toen bij Antwerp de trainingen zouden herbeginnen, onderging Didier Lamkel Zé een cosmetische ingreep die een kale man kaalgeschoren doet lijken. Haarstoppels worden nagebootst met niet-permanente inkt. Een geldige reden om thuis te blijven, vond Lamkel Zé. Bij Antwerp waren ze een andere mening toegedaan. Natuurlijk draaide het om centen. De 23-jarige Kameroener wou loonsverhoging of een transfer. Antwerp rehabiliteerde Lamkel Zé, maar is hij al die fratsen wel waard? Het is een geweldige voetballer met marktwaarde, maar voor zijn ploeg is hij al bij al niet zo belangrijk.' Didier Lamkel Zé maakte vorig seizoen 6 goals en 1 assist.Tussen begin september en midden november spelen de Rode Duivels twee oefeninterlands en zes matchen voor de nieuwe editie van de Nations League. Vooral de dubbele confrontatie met Engeland spreekt tot de verbeelding. In de lente start normaal de kwalificatiecampagne voor het WK van 2022, maar aangezien sommige landen zich ook nog moeten kwalificeren voor het uitgestelde EK zullen er geheid kalenderproblemen ontstaan. De finale van de Nations League is voorzien voor juni 2021, tijdens het uitgestelde EK. Daar is nog geen oplossing voor. De UEFA lijkt er rekening mee te houden dat een Nations League-finale misschien wel te organiseren valt en het EK niet. Wie wordt het volgende talent dat de doorbraak forceert en van wie u later kunt zeggen: ik zag het al toen niemand hem kende? Club Brugge heeft een aanval met toekomst. Charles De Ketelaere (19) bezit techniek, snelheid en lengte, Maxim De Cuyper (19) debuteerde tegen Manchester United en was meteen de beste man op het veld. In de voorbereiding bleek Youssouph Badji (18) Clubs gevaarlijkste spits. Aster Vranckx (17) en Arnaud Bodart (22) zijn basisspeler bij KV Mechelen en Standard. Anderlecht stikt van de jonge talenten, maar Marco Kana (21), Jérémy Doku (18), Yari Verschaeren (19), Antoine Colassin (19) en Albert Sambi Lokonga (20) zullen pas echt schitteren als de hele ploeg draait. Verbazend genoeg kocht KBC uitzendrechten van de Belgische competitie. De app van de bank toont clips van elke goal, de beelden worden doorgestuurd zodra het doelpunt is toegekend. Ook wie geen klant is, kan 'voor de prijs van een hamburger' gebruikmaken van de app, meldt KBC. 'De grootbanken willen dienstenplatformen worden', schreef Trends over de verrassende zet. 'Of daar ook geld mee te verdienen valt, is andere koek.' 'Deze match is qua gevoel voor onze supporters zelfs nog belangrijker dan die tegen Anderlecht', zei Standard-kapitein Paul-José Mpoku vorig seizoen, vlak voor zijn team Charleroi trof. In Wallonië broeit een broederstrijd, al vindt Charleroi-voorzitter Mehdi Bayat dat zijn club 'Standard nu wel definitief achter zich heeft gelaten'. De Carolo's hebben de wind in de zeilen, geholpen door de transfers van Mehdi's broer Mogi. Standard heeft een grotere achterban, maar moest kunstgrepen uithalen om zijn licentie te behalen. De transferperiode suggereert dat er weinig marge is bij de Rouches. In 1A voeren eigenaren uit Maleisië, Japan, Monaco, Qatar, Thailand, Saudi- Arabië en de Verenigde Staten de plak, en 1B is zo mogelijk nog exotischer. Wie is de kleurrijkste? Vincent Tan van KV Kortrijk maakte fortuin met eenarmige bandieten. De Maleisiër verkiest spelers met een 8 in hun geboortedatum en dwong een van zijn andere clubs in het rood te spelen, want dat brengt geluk. De Japanse mediagroep die STVV leidt, plaatste het logo van Fire Force op het shirt: een tekenfilmserie waarin vuurmagiërs elkaar bevechten in een postapocalyptisch Tokio. De Jupiler Pro League is een competitie waar onbekende coaches een kans krijgen, zolang het maar geen Belgen zijn. KV Oostende probeert het met Duitser Alex Blessin, die voorheen enkel met jeugdploegen werkte. Cercle verbond zijn lot aan de Engelsman Paul Clement, gewezen hulptrainer van Carlo Ancelotti bij Chelsea en Real Madrid. Bij STVV is het aan Kevin Muscat, één keer Australisch kampioen met Melbourne Victory. Moeskroen hoopt op gewezen zaalvoetballer Fernando Da Cruz, die één ervaring als hoofdcoach op zijn cv heeft: vijf jaar geleden werkte hij, met weinig succes, bij Moeskroen. Gereputeerde Belgische coaches als Hein Vanhaezebrouck, Marc Wilmots, Hugo Broos en Glen De Boeck zitten thuis. Eén week voor de start werd het competitieformat op zijn kop gezet. Dat gebeurde onder dwang van rechtszaken, een blamage voor het bestuur van de Pro League. 1A telt nu achttien teams: Waasland-Beveren, Oud-Heverlee Leuven en Beerschot komen er in laatste instantie bij. De eerste vier spelen voor de titel in Play-Off I, met halvering van de punten. De nummers 5 tot 8 kunnen in Play-Off II een Europees ticket winnen. De laatste in de stand zakt, de voorlaatste speelt barragematchen. Volgend seizoen zouden er drie dalers zijn, waardoor we in de zomer van 2022 weer in het format spelen van de afgelopen jaren. Tot nader order zijn toeschouwers niet toegelaten bij Belgische voetbalwedstrijden. Voor die beslissing viel, had de Pro League een draaiboek uitgewerkt met verplichte mondmaskers en gescheiden supportersvakken. Men hoopte per tribune 800 fans te ontvangen, met een maximum van 3000. De tweede golf besliste er anders over. De Pro League vraagt met aandrang om niet samen te komen in supporterscafés of buiten het stadion. De rijkste ploeg van het land? In principe is dat het eerder bescheiden KAS Eupen. De Duitstalige club is eigendom van het Qatarese ministerie voor Sport, onmetelijk rijk door de gasbel onder de Golfstaat. De club noteert jaar na jaar miljoenenverliezen, al is het net niet genoeg om in de problemen te komen voor het licentiedossier. Eupen krijgt spelers aangeleverd uit Aspire Football Dreams, een voetbalacademie voor Afrikaans talent, gevestigd in Doha. Die houdt er nu mee op. Het valt te vrezen dat er slecht nieuws aankomt voor de Oostkantonners. Vijf Rode Duivels keerden vorig seizoen terug naar België, al waren de passages van Vincent Kompany, Simon Mignolet, Nacer Chadli, Kevin Mirallas en Steven Defour niet allemaal voltreffers. Wie is de volgende in de rij? Vincent Kompany hangt regelmatig aan de bel bij Thomas Vermaelen. Bij het Japanse Vissel Kobe ligt Vermaelen nog anderhalf jaar onder contract, maar hij kan weg als hij dat wil. Michy Batshuayi en Christian Benteke zeiden volgens de geruchtenmolen beiden nee tegen Club Brugge. Chadli deed het goed bij Anderlecht, maar is blessuregevoelig en duur. Hij zou naar Antwerp kunnen. De schouder hoort niet bij de arm, besliste de IFAB, het orgaan dat het voetbalreglement opstelt. Voortaan is er pas sprake van handspel wanneer de bal beroerd wordt met de oksel of lager. Een wijziging met impact: met de schouder kun je een bal bewust richting geven. Krijgt België, als eerste herstartende competitie, de primeur van de eerste schoudergoal? Ook hoeven penalty's niet langer te worden overgedaan als de keeper te vroeg van zijn lijn komt, op voorwaarde dat de strafschopnemer sowieso buiten het doelkader schoot en niet werd gehinderd. Nieuwe rechtenhouder Eleven Sports betaalt 103 miljoen euro voor de uitzendrechten van de komende vijf jaar. Dat bedrag is per seizoen en de clubs spraken onderling een verdeelsleutel af: hoe groter de club, hoe meer centen. Eleven bezit ook de rechten op de Beker en de vrouwencompetitie. In de praktijk verandert er voor de televisiekijkende fan weinig. Op het moment van schrijven is er nog geen akkoord met Telenet, maar dat komt wellicht wel in orde. Abonnees van Proximus en Orange kunnen intekenen op drie betaalzenders die het Belgische voetbal in beeld brengen. Er bestaan ook streamingabonnementen, rechtstreeks te koop bij Eleven. Ook Extra Time, de voetbaltalkshow op Canvas, zou in zijn huidige vorm verder kunnen. 25-jarige Japanse international die bij Cercle Brugge centraal in de verdediging speelt. Gek genoeg is het land van de rijzende zon een hofleverancier voor de Belgische competitie. In 1A spelen 11 Japanners. De meerderheid zit bij STVV, dat Japanse eigenaren heeft, maar ook Charleroi, Antwerp en AA Gent keken naar het Oosten. Het zijn spelers met een strijdershart en een gave techniek, die bijna gegarandeerd in waarde stijgen: de Japanse J-League betaalt goed voor landgenoten met Europese ervaring. Wel blijkt de communicatie vaak lastig. In sommige kleedkamers is men er vanaf speeldag één mee bezig: waar ligt dit jaar de streep? Doorgaans wordt aangenomen dat een team 27 punten nodig heeft om zich te redden. Het hangt af van hoe zwak de concurrentie is. Vorig jaar bleek je met 23 punten safe, in 2016 degradeerde pechvogel OHL met 29 punten. Een sterke start is cruciaal. Nieuwkomers Waasland-Beveren, Oud-Heverlee Leuven en Beerschot mogen hun telraam alvast bovenhalen. Vincent Kompany schijnt een gezwollen speech te hebben gegeven op de eerste training - 'Dit jaar pakken we álles terug!' - maar niemand ziet RSCA meedoen voor de titel. De kas is leeg, leren de transfers. Anderlecht heeft zelfs niet de middelen om uitblinker Nacer Chadli te houden. De weinige toeschouwers op Anderlechts oefenmatchen, die achter gesloten deuren plaatsvonden, zagen een frisse, attractieve ploeg. Jammer dat Kompany opnieuw geblesseerd uitviel. Deze afkorting staat voor Expected Goals, een kernbegrip in de datarevolutie die het voetbal overspoelt. Het berekent de kans dat een actie tot een doelpunt leidt. Zo valt te becijferen hoeveel goals een elftal had moeten maken. Dergelijke statistieken dienen niet alleen om de tv-analyses op te leuken, almaar meer clubs gebruiken ze als leidraad voor transfers of zelfs om de ploeg op te stellen. Jess Thorup van AA Gent leunt sterk op data, net als de nieuwe Amerikaanse eigenaars van KV Oostende. Voetbalkenners van de oude stempel vinden het gebakken lucht. Yellow Red Koninklijke Voetbalclub Mechelen eindigde het afgebroken seizoen op de zesde plaats, boven Racing Genk en Anderlecht. De club teert op tweedekansers, spelers die bij grotere clubs weg moesten zoals Rob Schoofs (ex-AA Gent), Nikola Storm (ex-Club) en Geoffry Hairemans (ex-Antwerp) Beducht voor de fouten uit het verleden leggen ze in Mechelen de lat niet te hoog. De voorbereiding was pover, met zware nederlagen tegen Club Brugge, OHL en Standard. Tegen amateurteams Seraing en RWDM bleef Mechelen steken op een gelijkspel. Voortaan kunt u heel het weekend in de sofa hangen met voetbal op tv. Op verzoek van de nieuwe rechtenhouder krijgt elke eersteklassewedstrijd een apart tijdslot, zonder overlap tussen de wedstrijden. Op zondag worden vier wedstrijden afgewerkt: om 13.30 uur, om 16 uur, om 18.15 uur en om 20.45 uur. Het amateurvoetbal klaagt steen en been. Zondag is van oudsher hun dag. De amateurs vrezen publiek te verliezen - en zij hadden het door de coronacrisis al moeilijk. De amateurclubs vragen de Pro League een financiële geste, maar die lijkt er niet te komen.",Voetbal: dé ABC-gids voor het coronaseizoen
5f2c6f75160dbfb07937f709,https://www.standaard.be/cnt/dmf20200806_97058320,2020-08-06T19:35:24.000Z,"Belgen die naar het Verenigd Koninkrijk trekken, moeten veertien dagen in quarantaine.\n\nWie vanuit België, de Bahama’s of Andorra naar het Verenigd Koninkrijk gaat, moet voor 14 dagen in quarantaine. Dat zegt Brits minister van Transport Grant Shapps op Twitter. De regel gaat in vanaf zaterdag. Reden van de maatregel is een heropflakkering van het aantal coronabesmettingen.\n\nData shows we need to remove Andorra, Belgium and The Bahamas from our list of #coronavirus Travel Corridors in order to keep infection rates DOWN. If you arrive in the UK after 0400 Saturday from these destinations, you will need to self-isolate for 14 days. — Rt Hon Grant Shapps MP (@grantshapps) August 6, 2020\n\nWie vanaf zaterdag 4 uur Britse tijd (5 uur Belgische tijd) in het Verenigd Koninkrijk aankomt, moet voor veertien dagen in quarantaine gaan. Dat geldt voor Engeland, Schotland, Wales en Noord-Ierland.\n\nEerder waren onder meer Spanje en Luxemburg ook al op de lijst gekomen van landen die volgens Londen niet veilig zijn. Er zouden ook zorgen zijn omtrent Frankrijk en Malta, aldus het ITV News. Groot-Brittannië raadt ook alle niet-essentiële reizen naar België af, staat te lezen op de website van de Britse ministerie van Buitenlandse Zaken.",Verplichte quarantaine voor Belgen die naar Verenigd Koninkrijk reizen
5f2ca7b6685580059e4c3470,https://www.tijd.be/r/t/1/id/10243799,2020-08-06T23:05:01.000Z,"Het coronavirus out zich in Vlaanderen als een extremist op de plekken waar het passeert. De gevreesde sluipschutter sloeg de voorbije twee maanden het hardst in de armste, jongste, dichtstbevolkte en meest gekleurde wijken toe. Dat leert data-analyse van De Tijd.\n\nG oed een halfjaar nadat het coronavirus voor het eerst in onze contreien is opgedoken, zijn er patronen te zien in de passage over ons grondgebied. Na zijn eerste dodelijke doortocht, waarbij corona vooral een ravage aanrichtte onder ouderen in de woon-zorgcentra, lijkt een tweede opstoot sinds midden juli minder stormschade aan te richten. Ondanks hotspots in Antwerpen - en op geruime afstand in Brussel en in Luik - is het aantal ziekenhuisopnames, patiënten aan de beademing op intensieve zorg en sterfgevallen ver onder het niveau van maart en april.\n\nTot nu was weinig bekend over het profiel van mensen die besmet raken. De bestaande publicaties bevatten vooral informatie over leeftijd, geslacht en de medische geschiedenis van de coronagevallen. Een duidelijk socio-economisch profiel van de geïnfecteerden ontbrak, hoewel daar vrij veel hypothesen over circuleren.\n\nVoor het eerst is er nu meer info over de link tussen het coronavirus en sociaal-economisch profiel. Dat gaat niet over het individu, wel over een niveau dat het midden houdt tussen straat en wijk. Dat is de kleinste administratieve eenheid waarvoor de overheid gegevens publiceert. De grenzen ervan worden bepaald door de geografische, stedenbouwkundige en socio-economische kenmerken. Data-analyse door De Tijd leidde tot enkele opmerkelijke conclusies.\n\nHet coronavirus slaat het hardst toe in de armste wijken\n\nEr was al een vermoeden dat er een verband kan zijn tussen inkomen en de kans op besmetting. De viroloog Steven Van Gucht, die als voorman van het kenniscentrum Sciensano de overheid bijstaat in de gezondheidscrisis, zei eerder deze week het virus vooral te zien opduiken in wijken met lagere sociaal-economische status.\n\nDaarbij is opmerkelijk dat het coronavirus het best gedijt in de allerarmste wijken, met een netto belastbaar inkomen per jaar tussen 7.600 en 14.347 euro. Daar is de kans om met het coronavirus besmet te raken merkelijk hoger. Daarbij valt extra op dat er amper verschillen zijn tussen de 90 procent andere wijken. Alleen voor de 10 procent allerarmste wijken schiet de besmettingsgraad omhoog.\n\nOok opvallend: het verschil in besmettingen tussen de 10 procent armste (4,6 per 1.000 inwoners) en de 10 procent rijkste wijken (1,7 per 1.000) is het grootst van alle sociaal-economische indicatoren. Dat komt erop neer dat inwoners uit de armste wijken 2,6 meer kans, dus ruim dubbel zoveel, kans hebben met corona besmet te raken dan inwoners uit de rijkste wijken (een netto belastbaar inkomen tussen 22.000 en 32.000 euro). De top drie van armste wijken met de hoogste besmettingsgraad zijn De Peperbus in Borgerhout, Sint-Anna op Linkeroever en Stuivenberg Noordwijk.\n\nUit de statistische analyse blijkt effectief een grote associatie tussen origine, bevolkingsdichtheid en grootte van de gezinnen.\n\nHet coronavirus telt de meeste besmettingen in ‘allochtone’ wijken\n\nWijken met minstens een derde inwoners met niet-Europese roots (een van beide grootouders is buiten de EU geboren), blijken gevoeliger voor corona. Weer is er weinig verschil tussen wijken die gesplitst zijn op afkomst, behalve de 10 procent met het hoogste aandeel mensen met niet-Europese roots. Die wijken tellen ruim dubbel zoveel besmettingen als de ‘witste’ wijken. Behalve Borgerhout zijn dat Onder Stal in Beringen en Kouter in Lokeren.\n\nDe voorbije weken was onder meer sprake van uitbraken in de Marokkaanse en Joodse gemeenschappen in Antwerpen, de Turkse in Limburg en de Bulgaarse in Gent. Die zijn vaak hecht, wonen vaak met verschillende generaties samen en leefden al precorona in een beperkte sociale bubbel. Althans, zo wordt hun verhoogde kwetsbaarheid verklaard.\n\nUit de statistische analyse blijkt effectief een grote associatie tussen origine, bevolkingsdichtheid en grootte van de gezinnen. Anders gezegd: hoe groter het aantal mensen met een niet-Europese achtergrond, hoe groter de gezinsgrootte en ook hoe groter de bevolkingsdichtheid.\n\nAl is het ene niet noodzakelijk een gevolg van het andere. Het gaat om statistische indicatoren die samen bewegen. Daarom is het moeilijk te achterhalen wat precies de meest doorslaggevende factoren is voor het hoge aantal coronabesmettingen.\n\nEr is een wetenschappelijke discussie aan de gang, nu zwarten, latino’s en inwoners van Aziatische origine in onder meer de VS en het Verenigd Koninkrijk harder getroffen zijn door corona. Brits onderzoek kwam tot de conclusie dat mensen van Aziatische origine tot twee keer meer risico lopen met Covid-19 in het ziekenhuis te belanden, zelfs na correctie op tal van andere risicofactoren zoals onderliggende aandoeningen of een lagere immuniteit. Theorieën zijn dat mensen met donkere huidskleur minder gemakkelijk vitamine D opnemen of mogelijk meer celreceptoren hebben waarop het coronavirus zich vastklikt. Maar er is ook onderzoek dat tegenspreekt dat er een verband is tussen corona en mogelijk genetische factoren.\n\nHet coronavirus treft de jongste wijken\n\nDe motor achter de eerste coronagolf waren middenklassers die het virus meebrachten uit skigebieden. Omdat het virus toen zo onbekend was, zat het in een mum van tijd bij de ouderen. De ziekenhuisopnames piekten en bijna 10.000 mensen overleden. De analyse van de jongste twee maanden bevestigt dat nu jongeren de motor zijn. De helft van de gevallen was de voorbije weken jonger dan 40. Het komt er nu op aan de epidemie weg te houden bij de ouderen.\n\nEr is een belangrijk terugkerend patroon in de analyse. Niet alleen de 10 procent armste wijken springen eruit, ook de 10 procent wijken met het hoogste aantal inwoners met buitenlandse roots, de 10 procent met de grootste gezinnen, de dichtstbevolkte wijken en die met de minste 60+’ers. Een deel van de verklaring is dat er verbanden zijn tussen die indicatoren, zoals een grote statistische relatie tussen bevolkingsdichtheid en herkomst. De wijk De Peperbus bijvoorbeeld komt op alle indicatoren met stip uit de analyse.",Van Gent en Antwerpen tot Beringen: corona sluipt door armste wijken
5f2ca7b6685580059e4c3471,https://www.tijd.be/r/t/1/id/10243789,2020-08-06T23:00:01.000Z,"In de allerarmste en dichtbevolkste wijken in Vlaanderen zijn er meer besmettingen dan elders.\n\nDe 10 procent minst gefortuneerde wijken in Vlaanderen tellen ruim dubbel zoveel coronabesmettingen.\n\nDat blijkt uit een data-analyse van De Tijd. Het meest getroffen zijn de Antwerpse wijken Peperbus in Borgerhout, Sint-Anna op Linkeroever en Stuivenberg in de Noordwijk.\n\nVoor het eerst is er dieper inzicht in de verspreiding van het coronavirus in ons land. In de allerarmste en dichtbevolkste wijken zijn er meer besmettingen dan elders. Tot die conclusie komt De Tijd door de coronadata van de grootste 65 steden in het dashboard van de Vlaamse overheid - officieel de Zorgatlas Vlaanderen - met vijf socio-economische indicatoren van de Vlaamse provincies te kruisen. Die indicatoren zijn inkomen, bevolkingsdichtheid, gezinsgrootte, afkomst en leeftijd.\n\nDe cijfers slaan op het aantal coronabesmettingen tussen 1 juni en 31 juli. Dat is een bewuste keuze omdat het aantal besmettingen in die periode weer begon te stijgen na een eerste piek in april.chic\n\nVolkswijken\n\nDe epidemie die begin dit jaar uitbrak, was aangevuurd door de middenklasse die na terugkeer uit coronahaarden in skigebieden het virus over Vlaanderen had verspreid. Dit keer blijken de volkswijken de zwakke schakel in de ketting die een nieuwe, ongecontroleerde corona-uitbraak moet vermijden.\n\nDe 10 procent minst gefortuneerden hebben bijna altijd een dubbel zo grote kans op besmetting. Brecht Devleesschauwer Epidemioloog bij Sciensano\n\n‘Wat opvalt, is dat de 10 procent minst gefortuneerden bijna altijd een dubbel zo grote kans op besmetting hebben’, zegt Brecht Devleesschauwer, epidemioloog bij Sciensano, het kenniscentrum dat de overheid bijstaat in de crisis.\n\nVoorts blijkt uit de cijfers dat er meer besmettingen zijn in wijken met veel inwoners die afkomstig zijn van buiten de EU, in wijken met grote gezinnen, in de dichtstbevolkte wijken en waar veel jongeren wonen.\n\nDe wijken bepalen niet noodzakelijk de coronakwetsbaarheid van elk individu dat er woont. Bovendien is voorzichtigheid geboden omdat mogelijk andere factoren in het spel zijn. Er is niet noodzakelijk een direct oorzakelijk verband tussen bijvoorbeeld armoede en corona.",Meeste coronabesmettingen in allerarmste wijken
5f2cdff36bbc5aacebec75b5,https://www.nieuwsblad.be/cnt/dmf20200806_97390332,2020-08-07T01:00:00.000Z,"Het is bijna zover. Nog één keer slapen het nieuwe voetbalseizoen in de Jupiler Pro League gaat van start. Bij welke clubs verloopt de aanloop voorspoedig, en welke ploegen moeten nog puzzelen? Ontdek het hier in een kraakverse portie clubnieuws.\n\nKV KORTRIJK. D’Haene slaat enkel om\n\nKortrijk moet zondag op de openingsmatch tegen Waasland-Beveren Kristof D’Haene missen. De linksachter sloeg op training zijn enkel om. Derijck, Mboyo en Selemani zijn weer beschikbaar. Het blijft wachten op Stojanovic en De Sart. De Luikenaar blijft sukkelen met pubalgie. Met de achttienjarige Luqman Hakim kwam er een extra aanvaller bij. De Maleisiër tekende een contract voor vijf jaar en komt over van FA Selangor. (kv)\n\nZULTE WAREGEM. Opare twijfelachtig voor Genk\n\nOpare en Dompé werkten een apart programma af, ze zijn onzeker voor Genk. Naast de langdurig geblesseerde Bossut ontbraken ook Humphreys, Kainourgios en Zarandia. Die laatste heeft last van een blessure aan de knie, die hij opliep tijdens zijn uitleenbeurt in Kazachtstan. Kainourgios is out met een hamstringblessure. Wel aanwezig op training was William Bianda¬ (20). De Franse verdediger wordt een jaar gehuurd van AS Roma. (tjm)\n\nCERCLE BRUGGE. Akkoord met nieuwe TD\n\nDe Senegalees Kanouté deed gisteren zijn medische testen, maar neemt eerst nog een paar weken vakantie. Vandaag wordt nog getraind in Brugge en nadien trekt de spelersgroep naar het Luikse op afzondering.\n\nEen nieuwe, buitenlandse technisch directeur bereikte een akkoord en komt eerstdaags naar Brugge. Monaco-TD Paul Mitchell was gisteren in Brugge om enkele zaken af te handelen. (kv)\n\nAA GENT. Tegen Antwerp op 22 augustus\n\nDe kalendercommissie heeft de speelmomenten van de derde tot de achtste speeldag vastgelegd. Dit levert volgend programma op: Antwerp-Gent op zaterdag 22 augustus om 20u45, Gent-KV Mechelen op zondag 30 augustus om 20u45, Eupen-Gent op vrijdag 11 september om 20u45, Moeskroen-Gent op zaterdag 19 september om 18u30, Gent-OHL op zaterdag 26 september om 20u45 en Gent-Beerschot op zondag 4 oktober om 16u. (ssg)\n\nSTANDARD. Oulare op lijst Besiktas\n\nObbi Oulare (24) geniet belangstelling van Besiktas. De Turkse topclub polste informeel naar een mogelijke uitleenbeurt, maar dat ziet Standard sowieso niet zitten. De spits traint weer mee na ziekte en een heupblessure, maar zonder grote verrassingen ontbreekt hij zaterdag tegen Cercle Brugge.(bfa)\n\nANDERLECHT. Maandag oefenen tegen Lommel\n\nEen reserveploeg van Anderlecht speelt maandag een oefenwedstrijd tegen Lommel op Neerpede. Ondertussen zijn ook de data voor speeldag drie tot acht bekend. Op 23 augustus (18u15) ontvangt paars-wit Moeskroen. Daarna volgen Oostende uit op 28 augustus (20u45), Cercle thuis op 13 september (13u30), Waasland-Beveren uit op 19 september (20u45), Eupen thuis op 27 september (16u) en Club Brugge uit op 4 oktober (13u30). (mah, ldh)\n\nOH LEUVEN. Kaap van 3.000 abonnees in zicht\n\nOHL verkocht al 2.800 abonnementen, meer dan op hetzelfde moment vorig jaar. De Leuvenaars weten ook wanneer ze aan de bak moeten op speeldagen drie tot acht. Op 22 augustus (18u30) komt Charleroi op bezoek, de week daarna treft OHL Waasland-Beveren op 29 augustus (18u30). Nadien volgen Standard thuis op 12 september (18u30), Oostende uit op 19 september (16u15), Gent uit op 26 september (20u45) en Zulte Waregem thuis op 3 oktober. (mah)\n\nKV MECHELEN. Voet wordt gehuurd van Club\n\nTwee dagen voor de competitiestart heeft KV Mechelen nog een extra defensieve versterking beet. Siemen Voet (20), het lief van onze nationale turntrots Nina Derwael, wordt gehuurd van Club Brugge. KV bedong een aankoopoptie op de linksvoetige centrale verdediger. Hij sluit vandaag aan op training. Voor de wedstrijd tegen Anderlecht zondag is hij in principe speelgerechtigd. Peyre en Van Cleemput zijn fit. Engvall blijft onzeker. (thst)\n\nWAASLAND-BEVEREN. Sula vier tot zes weken buiten strijd\n\nDomper voor Din Sula. De 22-jarige spits heeft een verrekking van de mediale band opgelopen. Hij is daardoor vier tot zes weken buiten strijd. Zonde, want de beloftevolle aanvaller was aan een goede voorbereiding bezig. Doelman Lucas Pirard is twijfelachtig voor de eerste competitiematch tegen Kortrijk. De doelman sukkelt met de bil en kreeg gisteren nog verzorging. Kopzorgen dus voor trainer Nicky Hayen bij de start van het seizoen. (whb)\n\nBEERSCHOT. Frans tekent bij tot 2023\n\nBeerschot laat er geen gras over groeien. Het contract van Frédéric Frans werd opengebroken, de verdedigende sterkhouder ligt nu tot 2023 vast. Frans vervoegde in januari de troepen van coach Hernan Losada, met een contract tot 2022. Hij bewees meteen zijn waarde en startte in alle wedstrijden. Frans was in de zomer van 2019 al in beeld op het Kiel, maar koos na een jaar bij het Schotse Dundee United voor een terugkeer naar Lierse. (yala)\n\nFoto: BELGA\n\nSTVV. Steppe verlengt tot 2023\n\nKenny Steppe heeft zijn contract bij STVV verlengd. De doelman ligt nu vast tot 2023. Na de interesse van Anderlecht maakte het bestuur meteen duidelijk dat het hem graag wilde houden. Steppe traint ook weer voluit mee na een kuit- en rugblessure en staat zondag in doel tegen AA Gent. Ook Schmidt oefende gisteren vol mee en lijkt net op tijd klaar. Hetzelfde geldt voor Pol Garcia, die hersteld is van een trap op de enkel tegen Eupen. (gus)\n\nRC GENK. Ito en Uronen fit?\n\nJunya Ito en Jere Uronen maken een goeie kans om Zulte Waregem te halen. Ze bleven gisteren even lang op het oefenveld als de rest van de spelersgroep. Enkel Heynen en Thorstvedt, in volle revalidatie, stopten vroegtijdig. RC Genk en het Braziliaanse Vasco da Gama zijn in vergevorderde onderhandelingen over Neto Borges. Als er in extremis geen kink in de kabel komt, speelt de linksachter komend seizoen op huurbasis in eigen land. (rco)","CLUBNIEUWS. Turkse topclub denkt aan Obbi Oulare, Cercle Brugge heeft nieuwe TD beet"
5f2cdff54e96ccdc69d97728,http://feeds.nieuwsblad.be/~r/nieuws/snelnieuws/~3/Wzf957D5W3o/dmf20200806_95583051,2020-08-07T01:00:00.000Z,"Vergeet al die papiertjes en voer in heel het land hetzelfde, digitale registratiesysteem in voor de horeca. Daarvoor pleit Mitch De Geest, de CEO van technologiebedrijf Citymesh. “Wat we nu doen, is nutteloos”, zegt hij. “Pas als alles in één centrale databank zit, kan je efficiënt aan contact tracing doen.” Bij de Gegevensbeschermingsautoriteit roepen ze op tot grote voorzichtigheid.",Alle cafébezoekjes in één databank? “Op Facebook gooien we wel voortdurend van alles te grabbel”
5f2cdff5cfbe80f58d6ac075,https://www.standaard.be/cnt/dmf20200807_05005341,2020-08-07T03:40:00.000Z,"De Amerikaanse president Donald Trump heeft een presidentieel besluit ondertekend dat alle Amerikaanse financiële transacties met ByteDance, het Chinese moederbedrijf van TikTok, 45 dagen lang verbiedt.\n\nVolgens Trump betekent de populaire video-app een gevaar voor de nationale veiligheid van de Verenigde Staten, omdat de Chinese overheid allerhande gegevens zou kunnen bemachtigen van de talloze Amerikaanse TikTok-gebruikers.\n\n'Door die dataverzameling dreigt de Chinese communistische partij toegang te krijgen tot persoonlijke informatie van Amerikanen', klinkt het in het besluit. 'De Verenigde Staten moeten agressieve actie ondernemen tegen de eigenaars van TikTok, om onze nationale veiligheid te beschermen.'\n\nDe Amerikaanse president heeft het al langer op TikTok gemunt. Vorige week dreigde hij ermee de app overal in de VS te verbieden als een Amerikaans bedrijf de app niet overkoopt van ByteDance tegen 15 september. Techgigant Microsoft zou aan het onderhandelen zijn met TikTok om de Amerikaanse activiteiten over te nemen.",Trump verbiedt transacties met moederbedrijf TikTok
5f2cdff5255a703d6e178dc8,https://www.nieuwsblad.be/cnt/dmf20200807_05005338,2020-08-07T03:11:00.000Z,"De Amerikaanse president Donald Trump heeft een presidentieel besluit ondertekend dat alle Amerikaanse financiële transacties met ByteDance, het Chinese moederbedrijf van TikTok, 45 dagen lang verbiedt.\n\nVolgens Trump betekent de populaire video-app een gevaar voor de nationale veiligheid van de Verenigde Staten, omdat de Chinese overheid allerhande gegevens zou kunnen bemachtigen van de talloze Amerikaanse TikTok-gebruikers.\n\n""Door die dataverzameling dreigt de Chinese communistische partij toegang te krijgen tot persoonlijke informatie van Amerikanen"", klinkt het in het besluit. ""De Verenigde Staten moeten agressieve actie ondernemen tegen de eigenaars van TikTok, om onze nationale veiligheid te beschermen.""\n\nHet verbod geldt ook voor WeChat, een socialemedia-app van de Chinese technologiegroep Tencent. Ook die app ""zamelt grote hoeveelheden informatie in van gebruikers"", aldus het besluit.\n\nDe Amerikaanse president heeft het al langer op TikTok gemunt. Vorige week dreigde hij ermee de app overal in de VS te verbieden als een Amerikaans bedrijf de app niet overkoopt van ByteDance tegen 15 september. Door het verbod op financiële transacties zou het bedrijf zijn activiteiten in de VS na die datum de facto niet meer kunnen voortzetten.\n\nTechgigant Microsoft zou aan het onderhandelen zijn met TikTok om de Amerikaanse activiteiten over te nemen.",Trump verbiedt transacties met moederbedrijf TikTok
5f2cdff54e96ccdc69d97732,http://feeds.nieuwsblad.be/~r/nieuws/snelnieuws/~3/_cbwktZgGDQ/dmf20200807_05005338,2020-08-07T03:11:00.000Z,"De Amerikaanse president Donald Trump heeft een presidentieel besluit ondertekend dat alle Amerikaanse financiële transacties met ByteDance, het Chinese moederbedrijf van TikTok, 45 dagen lang verbiedt.\n\nVolgens Trump betekent de populaire video-app een gevaar voor de nationale veiligheid van de Verenigde Staten, omdat de Chinese overheid allerhande gegevens zou kunnen bemachtigen van de talloze Amerikaanse TikTok-gebruikers.\n\n""Door die dataverzameling dreigt de Chinese communistische partij toegang te krijgen tot persoonlijke informatie van Amerikanen"", klinkt het in het besluit. ""De Verenigde Staten moeten agressieve actie ondernemen tegen de eigenaars van TikTok, om onze nationale veiligheid te beschermen.""\n\nHet verbod geldt ook voor WeChat, een socialemedia-app van de Chinese technologiegroep Tencent. Ook die app ""zamelt grote hoeveelheden informatie in van gebruikers"", aldus het besluit.\n\nDe Amerikaanse president heeft het al langer op TikTok gemunt. Vorige week dreigde hij ermee de app overal in de VS te verbieden als een Amerikaans bedrijf de app niet overkoopt van ByteDance tegen 15 september. Door het verbod op financiële transacties zou het bedrijf zijn activiteiten in de VS na die datum de facto niet meer kunnen voortzetten.\n\nTechgigant Microsoft zou aan het onderhandelen zijn met TikTok om de Amerikaanse activiteiten over te nemen.",Trump verbiedt transacties met moederbedrijf TikTok
5f2cdff857d808e00fb5800b,http://feeds.nieuwsblad.be/~r/economie/algemeen/~3/_cbwktZgGDQ/dmf20200807_05005338,2020-08-07T03:11:00.000Z,"De Amerikaanse president Donald Trump heeft een presidentieel besluit ondertekend dat alle Amerikaanse financiële transacties met ByteDance, het Chinese moederbedrijf van TikTok, 45 dagen lang verbiedt.\n\nVolgens Trump betekent de populaire video-app een gevaar voor de nationale veiligheid van de Verenigde Staten, omdat de Chinese overheid allerhande gegevens zou kunnen bemachtigen van de talloze Amerikaanse TikTok-gebruikers.\n\n""Door die dataverzameling dreigt de Chinese communistische partij toegang te krijgen tot persoonlijke informatie van Amerikanen"", klinkt het in het besluit. ""De Verenigde Staten moeten agressieve actie ondernemen tegen de eigenaars van TikTok, om onze nationale veiligheid te beschermen.""\n\nHet verbod geldt ook voor WeChat, een socialemedia-app van de Chinese technologiegroep Tencent. Ook die app ""zamelt grote hoeveelheden informatie in van gebruikers"", aldus het besluit.\n\nDe Amerikaanse president heeft het al langer op TikTok gemunt. Vorige week dreigde hij ermee de app overal in de VS te verbieden als een Amerikaans bedrijf de app niet overkoopt van ByteDance tegen 15 september. Door het verbod op financiële transacties zou het bedrijf zijn activiteiten in de VS na die datum de facto niet meer kunnen voortzetten.\n\nTechgigant Microsoft zou aan het onderhandelen zijn met TikTok om de Amerikaanse activiteiten over te nemen.",Trump verbiedt transacties met moederbedrijf TikTok
5f2cdffb4e96ccdc69d9773f,https://www.knack.be/nieuws/belgie/meeste-coronabesmettingen-in-allerarmste-wijken/article-news-1627261.html,2020-08-07T03:14:08.000Z,"Het coronavirus sloeg de afgelopen twee maanden het zwaarste toe in de armste, jongste, dichtstbevolkte en meest gekleurde wijken van Vlaanderen. Dat blijkt uit data-analyse van De Tijd.\n\nDe eerste golf van het coronavirus werd nog vooral aangewakkerd door middenklassers die terugkeerden uit skigebieden, maar dit keer blijken de volkswijken de motor van de epidemie te zijn. Biostatisticus Geert Molenberghs en viroloog Steven Van Gucht lieten dat eerder al uitschijnen, en data-analyse door De Tijd bevestigt dat vermoeden nu.\n\nDe 10 procent minst gefortuneerde wijken in Vlaanderen tellen ruim dubbel zoveel coronabesmettingen, concludeert de krant door de coronadata van de grootste 65 steden in het dashboard van de Vlaamse overheid te kruisen met vijf socio-economische indicatoren. De Antwerpse wijken Peperbus in Borgerhout, Sint-Anna op Linkeroever en Stuivenberg in de Noordwijk zijn het zwaarst getroffen.\n\nIn de allerarmste wijken waar inwoners jaarlijks een netto belastbaar inkomen tussen 7.600 en 14.347 euro hebben is de kans om besmet te raken met het coronavirus bovendien zelfs 2,6 keer hoger dan in de rijkste wijken, waar het netto belastbaar inkomen tussen 22.000 en 32.000 euro schommelt.\n\nHet coronavirus treft in de tweede golf ook vaker wijken met minstens een derde inwoners met niet-Europese roots, buurten met veel jongeren en erg dichtbevolkte wijken.\n\nDe wijken bepalen niet de kwetsbaarheid van elk individu dat er woont, en er is ook niet noodzakelijk een oorzakelijk verband tussen bijvoorbeeld armoede en corona. 'Maar dan nog is het erg nuttig om dit te weten, om bepaalde wijken van nabij op te volgen en eventueel preventief op te treden', zegt Sciensano-epidemioloog Brecht Devleesschauwer.\n\nDe eerste golf van het coronavirus werd nog vooral aangewakkerd door middenklassers die terugkeerden uit skigebieden, maar dit keer blijken de volkswijken de motor van de epidemie te zijn. Biostatisticus Geert Molenberghs en viroloog Steven Van Gucht lieten dat eerder al uitschijnen, en data-analyse door De Tijd bevestigt dat vermoeden nu. De 10 procent minst gefortuneerde wijken in Vlaanderen tellen ruim dubbel zoveel coronabesmettingen, concludeert de krant door de coronadata van de grootste 65 steden in het dashboard van de Vlaamse overheid te kruisen met vijf socio-economische indicatoren. De Antwerpse wijken Peperbus in Borgerhout, Sint-Anna op Linkeroever en Stuivenberg in de Noordwijk zijn het zwaarst getroffen. In de allerarmste wijken waar inwoners jaarlijks een netto belastbaar inkomen tussen 7.600 en 14.347 euro hebben is de kans om besmet te raken met het coronavirus bovendien zelfs 2,6 keer hoger dan in de rijkste wijken, waar het netto belastbaar inkomen tussen 22.000 en 32.000 euro schommelt. Het coronavirus treft in de tweede golf ook vaker wijken met minstens een derde inwoners met niet-Europese roots, buurten met veel jongeren en erg dichtbevolkte wijken. De wijken bepalen niet de kwetsbaarheid van elk individu dat er woont, en er is ook niet noodzakelijk een oorzakelijk verband tussen bijvoorbeeld armoede en corona. 'Maar dan nog is het erg nuttig om dit te weten, om bepaalde wijken van nabij op te volgen en eventueel preventief op te treden', zegt Sciensano-epidemioloog Brecht Devleesschauwer.",Meeste coronabesmettingen in allerarmste wijken
5f2d1838e4a27cc8ef97db7d,https://vrtnws.be/p.KKR74JENl,2020-08-07T08:44:11.000Z,"In de maand juli is het aantal coronagevallen in Afrika inderdaad versneld, met een verdubbeling van het aantal besmettingen in één maand tijd. Maar sinds enkele dagen is die trend gekeerd. De curve is afgevlakt. Het aantal nieuwe besmettingen daalt.\n\nVele experts zijn verbaasd. “Ze kijken naar rekenmodellen die gebaseerd zijn op data van epidemieën in het noorden”, schrijft professor volksgezondheid Wim Van Damme (Instituut voor Tropische Geneeskunde) in een recent wetenschappelijk artikel (samen met andere experts uit Afrika en Europa).\n\nHij adviseerde maandenlang de Congolese overheid en volgt ook andere landen in de regio. Volgens hem zijn er heel wat factoren die maken dat Afrika het minst getroffen continent blijkt te zijn.\n\nMaar voor we daar dieper op ingaan, moeten we ons afvragen hoe betrouwbaar de cijfers zijn.","Eén miljoen coronabesmettingen in Afrika, maar de curve daalt: hoe komt het dat het continent relatief gespaard blijft?"
5f2d1839e4a27cc8ef97db83,https://www.tijd.be/r/t/1/id/10243816,2020-08-07T05:10:45.000Z,"WeChat wordt door meer dan 1 miljard mensen gebruikt. Door Chinezen in binnen- en buitenland, maar ook door buitenlanders.\n\nDe Amerikaanse president Donald Trump wil niet enkel de populaire entertainmentapp TikTok verbieden, maar wil ook sterke beperkingen opleggen aan de in China alomtegenwoordige app WeChat.\n\nVolgens Trump is TikTok een gevaar voor de nationale veiligheid van de Verenigde Staten, omdat de Chinese overheid allerhande gegevens zou kunnen bemachtigen van de talloze Amerikaanse TikTok-gebruikers.\n\n'Door die dataverzameling dreigt de Chinese communistische partij toegang te krijgen tot persoonlijke informatie van Amerikanen', klinkt het in het besluit. 'De Verenigde Staten moeten agressieve actie ondernemen tegen de eigenaars van TikTok, om onze nationale veiligheid te beschermen.'\n\nWeChat\n\nHet verbod geldt ook voor WeChat, een socialemedia-app van de Chinese technologiegroep Tencent. Ook die app 'zamelt grote hoeveelheden informatie in van gebruikers', aldus het besluit.\n\nDat zal nog harder aankomen in Peking, want WeChat is alomtegenwoordig in China en wordt er gebruikt door meer dan 1 miljard mensen. Het is een essentiële schakel tussen China en de Chinese diaspora én wordt vaak gebruikt door buitenlanders met professionele of privé-banden in China.\n\nHet verbod deed het aandeel van WeChat-eigenaar Tencent op de beurs van Hong Kong tot 10 procent onderuit gaan. Dat stuurde ook de beurs van Hong Kong zelf meer dan 2 procent in het rood.\n\nHet belooft ook een moeilijke dag te worden voor de Zuid-Afrikaanse technologie-investeerder Prosus , aangezien het gros van de portefeuille van de technologieholding Tencent is.",Trump escaleert technologie-oorlog met China
5f2d183d517b7929ac022122,https://www.demorgen.be/nieuws/meeste-coronabesmettingen-in-allerarmste-wijken~b65c4d6b/,2020-08-07T04:30:00.000Z,"Het coronavirus sloeg de afgelopen twee maanden het zwaarste toe in de armste, jongste, dichtstbevolkte en meest gekleurde wijken van Vlaanderen. Dat blijkt uit data-analyse van De Tijd.",Meeste coronabesmettingen in allerarmste wijken
5f2dc0fba95ea052fac81081,https://www.demorgen.be/nieuws/tiktok-opent-datacentrum-in-ierland-voor-europese-gebruikers~b620cc67/,2020-08-07T18:30:00.000Z,"Videodeelapp TikTok, dat een verbod riskeert in de VS, zegt donderdag dat het in Ierland zijn eerste Europese datacentrum zal openen. Het datacentrum moet dienen voor Europese gebruikers.",TikTok opent datacentrum in Ierland voor Europese gebruikers
5f2e317994db63e9fb4b8a6c,https://www.tijd.be/r/t/1/id/10243964,2020-08-08T04:35:01.000Z,"Hij is de Europese luis in de dure pels van de Amerikaanse techbedrijven. De jonge Oostenrijkse activist weegt eigenhandig op de internationale privacywetgeving. Ontbijt met De Tijd.\n\nZoomen bij het ontbijt, voor Max - geboren als Maximilian - Schrems is het bijna dagelijkse kost. Alleen is hij blij dat hij het dit keer niet stiekem buiten beeld hoeft te doen, met grote dank aan dit interviewformat. En dus lepelt hij rustig zijn potje biologische vanilleyoghurt op, met een grote kop thee erbij. ‘Dat is het zowat, de meeste ochtenden toch. Nee, ik ben geen voorbeeldige ontbijter.’\n\nDe videoverbinding legt een brug tussen onze respectieve bubbels, van mijn keukentafel in Antwerpen tot het bureau van Schrems in zijn appartement in hartje Wenen, vlak bij het winkeldistrict Mariahilferstrasse. Hij volgt, allicht onbewust, de intussen bekende Zoom-etiquette: videobellen doe je met je boekencollectie als achtergrond. Al valt op zijn rek vooral het knalroze logo op van zijn drie jaar geleden opgerichte privacy-vzw NOYB - lees: ‘nooib’ - wat een afkorting is voor wat Schrems vindt over persoonlijke zaken: None Of Your Business.\n\nDe 33-jarige Oostenrijker, fris geschoren en in een zwart Superdry-T-shirt, zit nog in de wittebroodsweken van alweer een klinkende juridische zege. Vorige maand vernietigde het Europees Hof van Justitie het akkoord tussen de EU en de VS over het uitwisselen van persoonsgegevens. Volgens dat kader, het Privacy Shield, mochten Europese bedrijven data van burgers naar bedrijven in de VS sturen, waar ook de Europese beschermingsregels van kracht zouden zijn. Dat laatste trok Schrems in twijfel. Hij focuste, niet voor het eerst, op Facebook en stapte naar de rechter in Ierland, de Europese thuisbasis van het grootste sociale medium ter wereld. De zaak kwam bij het Europees Hof in Luxemburg terecht, en dat oordeelde grotendeels in het voordeel van Schrems.\n\nDat hij tot de Europese posterboy van de privacystrijd is uitgegroeid, zit hem nog altijd niet zo lekker.\n\nGlobaal mediafenomeen\n\nNiet dat hij dolblij is na de uitspraak. ‘Ik ben vooral opgelucht dat het achter de rug is. Het probleem is … dat het probleem niet is opgelost. Er blijft een clash van wetgeving: de Europese privacyregels botsen met de Amerikaanse surveillancewet’, zegt hij, terwijl hij voor de webcam zijn vingertoppen tegen elkaar duwt om zijn punt te illustreren. ‘Voor Europeanen blijft gelden dat ze machteloos staan als ze willen aanklagen dat de inlichtingendiensten meekijken over de schouders van Amerikaanse bedrijven die hun data in handen hebben.’\n\nSchermvullende weergave ©SISKA VANDECASTEELE\n\nWel deed de activist zijn reputatie van vlieg in de chardonnay van de techindustrie weer alle eer aan. Schrems werd in 2015 als twintiger een globaal mediafenomeen toen dankzij hem de voorganger van Privacy Shield, wat toen nog Safe Harbour heette, naar de prullenmand werd verwezen. Die zaak kwam er na de wereldschokkende onthullingen van Edward Snowden in 2013. Die hing aan de grote klok hoe de Amerikaanse NSA op grote schaal snuistert in intieme gegevens van burgers. En wat dan met de data die ik als Europeaan aan het Amerikaanse Facebook toevertrouw, vroeg Schrems zich af. Het Hof oordeelde uiteindelijk dat Safe Harbour helemaal niet zo veilig was. Daarna sloten de EU en de VS een nieuwe deal, die neerkwam op niet veel meer dan een vers logo en een nieuwe naam, vindt Schrems.\n\n‘Het Hof heeft daardoor eigenlijk hetzelfde gezegd als vijf jaar geleden. De reactie van velen was: ‘Oh my god, de rechter meende dat de eerste keer echt?’ Ja dus’, zegt Schrems, nippend van zijn kop thee. ‘Onbegrijpelijk, dat zijn wetten waar bedrijven op zouden moeten vertrouwen als ze beslissen over grote investeringen.’\n\nDe Oostenrijker is een spraakwaterval van perfect Engels en veel ‘legalese’: juridisch jargon over privacy- en andere wetgeving. ‘Sorry, soms zet ik te veel mijn hoed van jurist op.’ De minachtende houding tegenover privacy vindt hij stuitend. ‘Het is nog een onvolwassen rechtsgebied. Normaal gaat het zo: je parkeert op de foute plaats en je krijgt een parkeerboete. Maar in dit domein, een fundamenteel recht, is de houding eerder: het is niet zo fijn dat je de wet overtreedt, maar maak je geen zorgen als je het wel doet.’\n\nIk bestudeer Facebook en hoe het technisch en juridisch werkt al negen jaar, mogelijk meer dan eender wie, en ik begrijp het nog altijd niet.\n\nBespioneerd\n\nIs privacy dan wel een even fundamenteel recht als pakweg de vrijemeningsuiting of het stemrecht als veel mensen, verknocht aan smartphones en sociale media, het lijken te hebben opgegeven als een luxeprobleem? ‘Privacy is helaas niet tastbaar. Wel tastbaar en in your face, letterlijk, is dat mooie lichtgevende scherm van je smartphone. Terwijl de echte shit aan de gang is op de servers aan de achterkant en bij de big data analytics die er worden losgelaten op jouw gegevens en die van je contacten. Hoe jouw seksuele geaardheid, ook al heb je er nog nooit iets over gedeeld, wordt berekend op basis van al die datapunten. Maar dat zien we niet.’\n\n‘Ik bestudeer Facebook en hoe het technisch en juridisch werkt al negen jaar, mogelijk meer dan eender wie, en ik begrijp het nog altijd niet. Het werkt in ieder geval zo goed dat mensen hardnekkig blijven geloven dat ze worden afgeluisterd omdat ze advertenties te zien krijgen voor iets waarover ze hebben gepraat. De realiteit is dat de data-analyse zo sterk is dat je gaat geloven dat je bespioneerd wordt. Het bewijst ook hoe hard we sterke waakhonden met expertise nodig hebben. Die hebben we in alle domeinen. We zouden nooit een trein laten rijden tegen 300 kilometer per uur zonder dat een regulator goed snapt hoe het gebeurt en hoe veilig het is. Maar in de digitale sfeer leggen we de verantwoordelijkheid bij de gebruiker? Compleet onrealistisch.’\n\nNu de wereld in een pandemie zit, clasht privacy met publieke gezondheid. Er zijn zorgen over apps en telefonisten met wie we onze whereabouts zouden moeten delen. Maar Schrems ziet het probleem niet. ‘Het interessante is dat de Europese datawetgeving GDPR (uit 2018, red.) geanticipeerd heeft op een pandemie. Het is perfect legaal in deze situatie persoonsgegevens te gebruiken. Het is wel belangrijk hoe je het doet. Het moet goed ontworpen zijn en zo veel mogelijk anoniem.’\n\nDat ik het als David tegen Goliath opneem, bewijst vooral hoe hard we privacy hebben mismeesterd. De privacywaakhonden doen nooit iets.\n\nSchrems toont de Oostenrijkse corona-app, die in tegenstelling tot de nog onbestaande Belgische al lang up and running is. ‘Op legaal vlak was er nooit een probleem, wel met de naam. Omdat men het een tracingapp noemde, dus een app die je volgt, zei meer dan 70 procent van de Oostenrijkers: no way. Best irrationeel. Wie de holebidatingapp Grindr gebruikt, geeft onmiddellijk data prijs aan minstens 4.000 bedrijven via ingebouwde trackers. Maar dat heet dan dating, en niet tracking, dus het is geen probleem. Een app van het Rode Kruis was dat wel.’\n\nEuropese posterboy\n\nHet hoeft niet te verbazen dat Schrems, geboren in Salzburg, heel karig is met informatie over zichzelf, zijn achtergrond en zijn levensloop. Dat hij tot de Europese posterboy van de privacystrijd is uitgegroeid, zit hem nog altijd niet zo lekker. ‘In het begin wilde ik mijn naam en foto er nooit bij’, zegt hij. ‘Intussen heb ik geleerd hoe media werken. Dat ik, in het begin als simpele student, het als David tegen Goliath opneem om privacy af te dwingen, bewijst vooral hoe hard we privacy hebben mismeesterd. Ja, het is flatterend, maar het zou zo niet mogen zijn. De publieke privacywaakhonden zouden dit op zich moeten nemen. Als je die van de EU-landen optelt, heb je best wat slagkracht. Maar niemand doet ooit iets.’\n\nHij geraakte voor het eerst echt geagiteerd toen hij als rechtenstudent een semester doorbracht in Silicon Valley, en een advocaat van Facebook een gastcollege kwam geven. ‘Hij wist dat een Europeaan in de zaal zat, en zei daarom uitdagend: ‘Als je in Europa de wet overtreedt, gebeurt toch niks. Dus we doen maar op.’ Schrems besloot zijn thesis over het onderwerp te maken. Tijdens de research vroeg hij bij Facebook alle informatie op die het bedrijf over hem had, en stelde hij gechoqueerd vast dat het om 1.200 pagina’s aan gegevens gaat, met daarin alles wat hij ooit aanklikte of elk privébericht dat hij ooit stuurde.\n\nAls het cool is om als enige geen belastingen te betalen, kom je in een samenleving van assholes terecht. En dan wint de grootste asshole en verliest de rest.\n\nSchrems zegt dat hij intussen, meer nog dan over ‘that privacy thing’, vooral kwaad wordt van de heersende cultuur onder de grote techbedrijven - die hij samen met de Amerikaanse overheid in een ‘publiek-privaat partnerschap van surveillance’ plaatst. Ze plaatsen zichzelf boven de wet, stelt hij. ‘Iedereen betaalt belastingen, volgt de arbeidswetgeving, schikt zich naar privacyregels. Behalve zij. Dat wordt ook zo geleerd in de law schools in de VS: maak een risicoanalyse, en als de kans op een negatief gevolg klein is en de kans op winst groot, dan kan je de regels blijven breken. Dat is de agressieve aanpak van Silicon Valley. That is how we roll, zeggen ze.’\n\n‘En ze slagen erin de perceptie zo te spinnen dat het cool of innovatief is de regels te breken. Als het cool is om als enige geen belastingen te betalen, kom je in een samenleving van assholes terecht. En dan wint de grootste asshole en verliest de rest.’\n\n100 zaken\n\n‘Ik hoorde het onlangs nog van iemand bij Google. Je hebt sinds kort het recht om alles op te vragen wat het bedrijf van je heeft. Het pakt graag uit met een tool die je dat allemaal zou geven. Daarmee claimt Google de beste van de klas te zijn. Maar de tool blijkt een lege schelp. De gegeven informatie komt niet eens in de buurt van wat volgens de wet zou moeten. Als je dat vraagt, zeggen ze: ‘Ja, we kunnen beter.’ Bla bla. Maar intussen blijft je burgerrecht dode letter.’",Max Schrems: ‘Is regels overtreden cool? Dat maakt mij kwaad'
5f2e69b842431ea88fc0f959,https://www.tijd.be/r/t/1/id/10244011,2020-08-08T07:00:01.000Z,"TikTok is de inzet van een globaal machtsspel tussen Washington en Peking. Zijn de vrolijke video’s een façade voor Chinese controlezucht? Of speelt puur technonationalisme?\n\nWie de voorbije weken wat tijd doorbracht ergens op een Vlaams strand, of op een andere plek waar veel kinderen spelen, heeft de bescheiden trend mogelijk al opgemerkt: T-shirts met het logo van TikTok zijn in deze zomer. Het bevestigt alleen maar wat ouders die hun tieners op hun smartphone bezig zien al lang weten: de dans- en playback-app is in korte tijd waanzinnig populair geworden onder de jeugd.\n\nTegelijk is er het internationale nieuws van de afgelopen weken. TikTok is de inzet van de koude techoorlog tussen de VS en China, waarbij de Amerikaanse president Donald Trump de Chinese app van het Amerikaanse grondgebied dreigt te bannen en good old Microsoft staat te popelen om de schat binnen te halen. Hoe rijm je de geopolitieke hoogspanning op het scherpst van de snee, tussen de twee machtigste economische blokken van de planeet en met belangen die in de miljarden dollars lopen, met de schijnbaar onschuldige kinderbezigheid? Hoe kan een app vol dansjes, grappen en stunts plots gevreesd worden als een acuut veiligheidsrisico?\n\nLoop van clips\n\nTikTok is eigendom van het Chinese internetbedrijf ByteDance, de duurste start-up ter wereld, gewaardeerd op meer dan 100 miljard dollar, en bestaat in zijn huidige vorm nog maar twee jaar. Voor wie de app nog niet van dichtbij zag: TikTok spuwt een constante stroom van korte video’s op muziek uit en werkt grotendeels volgens de principes van andere sociale media, met influencers, volgers en likes. Uniek is de For You Page, of FYP, een eindeloze, door een slim algoritme op maat gecureerde loop van virale clips, gemaakt om de aandacht zo lang mogelijk vast te grijpen.\n\nTikTok is eigendom van het Chinese internetbedrijf ByteDance, de duurste start-up ter wereld, gewaardeerd op meer dan 100 miljard dollar, en bestaat in zijn huidige vorm nog maar twee jaar.\n\nOok uniek is dat TikTok het eerste sociale medium is met een globale gebruikersbasis. TikTok is het succesvolste internetproduct dat al uit China voortkwam en leek er tot voor kort als eerste in te slagen de oost-westkloof op het internet te overbruggen. Andere populaire internetbedrijven blijven aan hun kant van het ijzeren techgordijn, maar TikTok (en Douyin, zoals de aparte app op de eigen Chinese markt heet) brak overal door. Over de hele wereld groeide TikTok uit tot een enorme culturele kracht, met een bruisende, actieve en creatieve gemeenschap van honderden miljoenen jonge tot zeer jonge gebruikers.\n\nDie steile opmars heeft velen ook nerveus en argwanend gemaakt. Een app van Chinese makelij op zo veel smartphones, dat kan weleens een Trojaans paard van het communistische regime zijn. In november begon de Amerikaanse overheid al een onderzoek naar de nationale veiligheid.\n\nEind juni, na een dodelijk grensconflict tussen het Chinese en het Indiase leger, verbood de economische megamarkt India als vergelding tientallen Chinese apps, waaronder TikTok. Vervolgens begonnen Donald Trump en leden van zijn regering te dreigen met een Amerikaanse ban. Trump maakte dat vorige week concreet, maar liet een opening voor Microsoft of een ander ‘heel Amerikaans’ bedrijf om het tegen 15 september over te nemen. Die gesprekken lijken vergevorderd.\n\nZuivere paranoia\n\nSchermvullende weergave ©ISOPIX\n\nIs dat wantrouwen zuivere paranoia, of is het speelse TikTok echt het kwaad? De grootste vrees die wordt aangehaald is dat TikTok data van gebruikers doorsluist naar Peking, en dat de Chinese staat de video-app inzet als onderdeel van zijn grootschalige surveillanceapparaat. ‘De gegevens gaan rechtstreeks naar de Communistische Partij’, zei Mike Pompeo, Amerikaans minister van Buitenlandse Zaken. Ook in het Verenigd Koninkrijk en Australië loopt een onderzoek. ‘TikTok kan een spionagedienst zijn vermomd als sociaal medium’, zei een Australische senator. Alleen zijn dergelijke beschuldigingen altijd vaag gebleven, zonder harde bewijzen. Een echte smoking gun is nog niet aan de oppervlakte gekomen.\n\nTikToks grootste kracht is zijn complexe kernalgoritme onder de motorkap, dat zo sterk is in het inschatten van wat gebruikers graag zien en dat de For You-pagina zo deksels verslavend maakt. Die artificiële intelligentie kan heel efficiënt elke beweging in de app analyseren. De informatie wordt vervolgens verwerkt om te voorspellen wie welke video leuk gaat vinden.\n\nHet is de geheime saus van TikTok, die veel concurrerende techbedrijven jaloers maakt. En daarvoor zamelt het wel degelijk veel persoonsgegevens in, waaronder locatie, kijkgedrag, telefooninformatie, zoekgeschiedenis, de manier waarop gebruikers het keyboard gebruiken om te typen, en meer, blijkt uit de privacyverklaring.\n\nTikToks grootste kracht is zijn complexe kernalgoritme onder de motorkap, dat zo sterk is in het inschatten van wat gebruikers graag zien en dat de For You-pagina zo deksels verslavend maakt.\n\nTegelijk is dat de gebruikelijke manier waarop mobiele apps werken. Al die losse datapunten kunnen verwerkt worden tot gevoelige persoonlijke informatie. Facebook en Google doen het ook, en nog intensiever zelfs, zei een woordvoerder van TikTok onlangs aan de Wall Street Journal.\n\nMaar TikTok is Chinees, en China is berucht als het aankomt op het bespioneren van burgers of het hacken van buitenlandse doelwitten. Critici wijzen naar een nationale veiligheidswet uit 2017 die bedrijven en burgers opdraagt mee te werken met de intelligentiediensten van de staat. Die zou het voor TikTok heel moeilijk maken als de datahongerige overheid met uitgestoken hand komt aankloppen.\n\nHet is een van de argumenten die ook worden aangehaald als het gaat over de telecomreus Huawei, waarvoor in het Westen steeds meer deuren dichtgaan. Bij TikTok spelen ook de vermoedens dat het zich moet schikken naar de regels van de Chinese propaganda, omdat kritische informatie over China, uit Hongkong of Tibet bijvoorbeeld, er gecensureerd wordt.\n\nWereldwijde controle\n\nTikTok zou dus een vehikel van de autoriteiten zijn om de Chinese technologische almacht over de wereld te verspreiden en wereldwijd controle uit te oefenen door data van nietsvermoedende dansende of playbackende jongeren en hun omgeving op te zuigen.\n\nHet bedrijf ontkent dat van die theorie iets waar is. ‘We hebben nooit een verzoek gehad van de Chinese overheid, en we denken niet dat dat zal komen. En als het toch komt, zal het onmogelijk zijn erop in te gaan’, zei Zhang Yiming, de 37-jarige oprichter van ByteDance, aan het Amerikaanse blad The Atlantic. Om zijn onafhankelijkheid te onderstrepen stelde TikTok onlangs een Amerikaanse CEO aan: Kevin Mayer, afkomstig van Disney. Het beklemtoont ook dat data niet in China worden opgeslagen.\n\nGreat Firewall\n\nHoe het ook met TikTok afloopt, het zoveelste hoofdstuk in de tech- en handelsoorlog tussen Washington en Peking bevestigt vooral een trend die al langer onvermijdelijk leek: die van de versplintering van het wereldwijde en in theorie grenzeloze internet. China trok 20 jaar geleden al zijn Great Firewall op, die in essentie de markt afsluit voor de grote Amerikaanse internetbedrijven die het Westen domineren. Daardoor werd het internet opgesplitst in verschillende polaire blokken. Door TikTok te dwingen tot een verkoop, gaan de VS dezelfde richting van technonationalisme uit: ze zien het internet als een netwerk dat ze binnen hun grenzen kunnen controleren.\n\nTikTok is een van de laatste apps die probeerden internationaal te gaan, en niet lokaal of regionaal. Tim Wu Internetexpert",App vol dwaze dansjes werd hete geopolitieke aardappel
5f2ea1f3f1335bc1a56a2fce,https://vrtnws.be/p.43d1JbqPD,2020-08-08T11:30:15.000Z,"Bezoekers krijgen de raad om de populairste stranden van de badplaatsen zeker in de namiddag te vermijden. Het is aangewezen om de minder drukke stranden buiten het centrum op te zoeken.\n\n\n\nVoor de drie drukste stranden van Oostende geldt bijvoorbeeld nog minstens tot en met woensdag een aanmeldingssysteem. De stad kondigde donderdag aan dat voor vandaag alle capaciteit op de bewaakte zwemzones in het centrum al ingenomen was. In Oostende is de zeedijk vanmiddag ook niet meer toegankelijk met een gocart of met de fiets vanwege de drukte, zo konden we ter plekke vaststellen.\n\n\n\nVandaag rond 14.30 uur kleurde de online-druktebarometer op meerdere plaatsen geel. Er is ook één zone in Knokke-Heist die oranje kleurt. Het systeem van de druktebarometer werd ontwikkeld in samenwerking met telecomoperator Proximus en maakt gebruik van mobiele telefoniedata.","Daar is de hitte, daar is de drukte richting kust om af te koelen: kustbarometer kleurt geel"
5f2ea1f49dae2030c99ebf16,https://www.nieuwsblad.be/cnt/dmf20200808_93777160,2020-08-08T10:49:59.000Z,"Door het hete zomerweer verwacht Westtoer dat het dit weekend behoorlijk druk zal worden aan de kust. Op de druktebarometer kleurt De Haan zaterdagmiddag als eerste kustgemeente “oranje”, wat betekent dat het er “zeer druk” is. Ook is het filerijden op de E40 en moet je rekening houden met tot een uur extra rijtijd.\n\nBEKIJK HIER DE ONLINE BAROMETER. Hoe druk is het momenteel aan de kust?\n\nHet aangekondigde zomerweer zorgde volgens Westtoer voor veel lastminuteboekingen bij de hotels. Ook heel wat tweedeverblijvers en dagjestoeristen zullen tijdens de hittegolf verkoeling opzoeken aan zee. Iedereen krijgt wel de raad om de populairste stranden van de badplaatsen zeker in de namiddag te vermijden. Het is aangewezen om de minder drukke stranden buiten het centrum op te zoeken.\n\nVoor de drie drukste stranden van Oostende geldt nog minstens tot en met woensdag een aanmeldingssysteem. De Stad Oostende kondigde donderdag aan dat voor zaterdag alle capaciteit op de bewaakte zwemzones in het centrum al ingenomen was. Bezoekers krijgen dus ook in Oostende sowieso de raad om naar de minder drukke stranden te trekken, bijvoorbeeld op Oosteroever of in Mariakerke. Ook Raversijde is een optie, maar dan enkel om te zonnebaden.\n\nZaterdagmiddag kleurt de online druktebarometer op meerdere plaatsen nog donker- of lichtgroen, de codes voor ‘rustig’ en ‘gezellig’. Zoals wel vaker is bijvoorbeeld Zeebrugge nog helemaal donkergroen. In verschillende badplaatsen is de drukste zone ondertussen geel, wat staat voor ‘druk’. Rond 11 uur ging het om de centra van De Panne, Middelkerke, Blankenberge en Knokke. Daar zijn ondertussen ook Nieuwpoort-Bad en Wenduine bijgekomen. De Haan kleurt dan weer als eerste oranje, wat “zeer druk” betekent. Het systeem werd ontwikkeld in samenwerking met Proximus en maakt gebruik van mobiele telefoniedata.\n\nLEES OOK. Het is al druk in Knokke-Heist, maar toch geen controles op dagtoeristen\n\nFilerijden richting kust\n\nHet is al de hele dag behoorlijk druk richting kust, zegt Peter Bruyninckx van het Vlaams Verkeerscentrum. Vooral op de E40 dan. “Wie van Brussel naar Oostende rijdt, moet momenteel (kort na 12 uur, nvdr.) toch een klein uurtje bijtellen bij zijn reistijd door vertragingen her en der. Onder meer in Merelbeke, Drongen en Aalter, maar ook in Groot-Bijgaarden en Ternat is het heel druk. Niets dramatisch, maar alles samen verlies je toch wat tijd. We merken ook dat er ook nu nog veel volk richting kust vertrekt.”\n\nOp de E34 bolt het verkeer momenteel vrij vlot. “Zaterdagochtend was er wat file door werken, maar dat lijkt nu vlotter te gaan.”","De Haan eerste kustgemeente waar het al “zeer druk” is, uur filerijden richting kust: kijk hier hoe druk het is aan zee"
5f2ea1f57f0267d4b329dce3,http://feeds.nieuwsblad.be/~r/nieuws/snelnieuws/~3/Km-iSExAygQ/dmf20200808_93777160,2020-08-08T10:49:59.000Z,"Door het hete zomerweer verwacht Westtoer dat het dit weekend behoorlijk druk zal worden aan de kust. Op de druktebarometer kleurt De Haan zaterdagmiddag als eerste kustgemeente “oranje”, wat betekent dat het er “zeer druk” is. Ook is het filerijden op de E40 en moet je rekening houden met tot een uur extra rijtijd.\n\nBEKIJK HIER DE ONLINE BAROMETER. Hoe druk is het momenteel aan de kust?\n\nHet aangekondigde zomerweer zorgde volgens Westtoer voor veel lastminuteboekingen bij de hotels. Ook heel wat tweedeverblijvers en dagjestoeristen zullen tijdens de hittegolf verkoeling opzoeken aan zee. Iedereen krijgt wel de raad om de populairste stranden van de badplaatsen zeker in de namiddag te vermijden. Het is aangewezen om de minder drukke stranden buiten het centrum op te zoeken.\n\nVoor de drie drukste stranden van Oostende geldt nog minstens tot en met woensdag een aanmeldingssysteem. De Stad Oostende kondigde donderdag aan dat voor zaterdag alle capaciteit op de bewaakte zwemzones in het centrum al ingenomen was. Bezoekers krijgen dus ook in Oostende sowieso de raad om naar de minder drukke stranden te trekken, bijvoorbeeld op Oosteroever of in Mariakerke. Ook Raversijde is een optie, maar dan enkel om te zonnebaden.\n\nZaterdagmiddag kleurt de online druktebarometer op meerdere plaatsen nog donker- of lichtgroen, de codes voor ‘rustig’ en ‘gezellig’. Zoals wel vaker is bijvoorbeeld Zeebrugge nog helemaal donkergroen. In verschillende badplaatsen is de drukste zone ondertussen geel, wat staat voor ‘druk’. Rond 11 uur ging het om de centra van De Panne, Middelkerke, Blankenberge en Knokke. Daar zijn ondertussen ook Nieuwpoort-Bad en Wenduine bijgekomen. De Haan kleurt dan weer als eerste oranje, wat “zeer druk” betekent. Het systeem werd ontwikkeld in samenwerking met Proximus en maakt gebruik van mobiele telefoniedata.\n\nLEES OOK. Het is al druk in Knokke-Heist, maar toch geen controles op dagtoeristen\n\nFilerijden richting kust\n\nHet is al de hele dag behoorlijk druk richting kust, zegt Peter Bruyninckx van het Vlaams Verkeerscentrum. Vooral op de E40 dan. “Wie van Brussel naar Oostende rijdt, moet momenteel (kort na 12 uur, nvdr.) toch een klein uurtje bijtellen bij zijn reistijd door vertragingen her en der. Onder meer in Merelbeke, Drongen en Aalter, maar ook in Groot-Bijgaarden en Ternat is het heel druk. Niets dramatisch, maar alles samen verlies je toch wat tijd. We merken ook dat er ook nu nog veel volk richting kust vertrekt.”\n\nOp de E34 bolt het verkeer momenteel vrij vlot. “Zaterdagochtend was er wat file door werken, maar dat lijkt nu vlotter te gaan.”","De Haan eerste kustgemeente waar het al “zeer druk” is, uur filerijden richting kust: kijk hier hoe druk het is aan zee"
5f2ea1f6154176afb6642919,https://www.gva.be/cnt/dmf20200808_94018707/nog-geen-overrompeling-aan-de-kust-de-panne-kleurt-wel-oranje,2020-08-08T12:04:38.000Z,"Door het hete zomerweer verwacht Westtoer dat het dit weekend behoorlijk druk zal worden aan de kust. Op de druktebarometer kleurt De Haan zaterdagmiddag als eerste kustgemeente “oranje”, wat betekent dat het er “zeer druk” is. Ook is het filerijden op de E40 en moet je rekening houden met tot een uur extra rijtijd.\n\nHet aangekondigde zomerweer zorgde volgens Westtoer voor veel lastminuteboekingen bij de hotels. Ook heel wat tweedeverblijvers en dagjestoeristen zullen tijdens de hittegolf verkoeling opzoeken aan zee. Iedereen krijgt wel de raad om de populairste stranden van de badplaatsen zeker in de namiddag te vermijden. Het is aangewezen om de minder drukke stranden buiten het centrum op te zoeken.\n\nVoor de drie drukste stranden van Oostende geldt nog minstens tot en met woensdag een aanmeldingssysteem. De Stad Oostende kondigde donderdag aan dat voor zaterdag alle capaciteit op de bewaakte zwemzones in het centrum al ingenomen was. Bezoekers krijgen dus ook in Oostende sowieso de raad om naar de minder drukke stranden te trekken, bijvoorbeeld op Oosteroever of in Mariakerke. Ook Raversijde is een optie, maar dan enkel om te zonnebaden.\n\nZaterdagmiddag kleurt de online druktebarometer op meerdere plaatsen nog donker- of lichtgroen, de codes voor ‘rustig’ en ‘gezellig’. Zoals wel vaker is bijvoorbeeld Zeebrugge nog helemaal donkergroen. In verschillende badplaatsen is de drukste zone ondertussen geel, wat staat voor ‘druk’. Rond 11 uur ging het om de centra van De Panne, Middelkerke, Blankenberge en Knokke. Daar zijn ondertussen ook Nieuwpoort-Bad en Wenduine bijgekomen. De Haan kleurt dan weer als eerste oranje, wat “zeer druk” betekent. Het systeem werd ontwikkeld in samenwerking met Proximus en maakt gebruik van mobiele telefoniedata.\n\nDit dashboard toont de drukte in de verschillende zones en wordt elke 15 minuten vernieuwd. De drukte wordt onderverdeeld in 4 categorieën : Rustig, Gezellig, Druk, Zeer druk. Het systeem werd ontwikkeld in samenwerking met Proximus en maakt gebruik van mobiele telefoniedata.\n\nFilerijden richting kust\n\nHet is al de hele dag behoorlijk druk richting kust, zegt Peter Bruyninckx van het Vlaams Verkeerscentrum. Vooral op de E40 dan. “Wie van Brussel naar Oostende rijdt, moet momenteel (kort na 12 uur, nvdr.) toch een klein uurtje bijtellen bij zijn reistijd door vertragingen her en der. Onder meer in Merelbeke, Drongen en Aalter, maar ook in Groot-Bijgaarden en Ternat is het heel druk. Niets dramatisch, maar alles samen verlies je toch wat tijd. We merken ook dat er ook nu nog veel volk richting kust vertrekt.”\n\nOp de E34 bolt het verkeer momenteel vrij vlot. “Zaterdagochtend was er wat file door werken, maar dat lijkt nu vlotter te gaan.”\n\nVerkoeling\n\nEr is trouwens ook verkoeling op komst voor de kuststreek. Het KMI verwacht dat de temperatuur daar in de loop van de namiddag zal dalen richting 25 graden door een zeebrieseffect. In de Kempen kan het 36 of 37 graden warm worden.","De Haan eerste kustgemeente waar het al “zeer druk” is, uur filerijden richting kust"
5f2eda3a0808947115b78525,https://www.knack.be/nieuws/wereld/brussel-moet-zich-profileren-als-veilige-haven-voor-techbedrijven-in-een-geopolitieke-storm/article-opinion-1627395.html,2020-08-08T09:38:08.000Z,"'TikTok is niet het eerste Chinese slachtoffer van de geopolitieke strubbelingen tussen China en de VS, en zal ook niet het laatste zijn', schrijft sinoloog en consultant Pieter Verstraete. Hij stelt dat Europa en Brussel hun voordeel kunnen halen uit de businesskansen die nu ontstaan.\n\nDe nieuwe generatie van innoverende Chinese bedrijven begeven zich steeds meer op het wereldtoneel. Ze kijken met argusogen hoe de Verenigde Staten Chinese techgiganten als TikTok aan banden willen leggen. Europa zou in de ons omringende geopolitieke strubbelingen de stem van de rede moeten zijn. Vooral Brussel, dat zich bevindt op snijvlak van politiek en economie, moet zich profileren als een veilige haven. De stad kan internationaliserende Chinese bedrijven aantrekken om daar hun hoofdkwartier te starten in Europa. We kunnen zelf ons voordeel halen uit die businesskansen.\n\nBrussel moet zich profileren als veilige haven voor techbedrijven in een geopolitieke storm.\n\nJarenlang waren de Amerikaanse techbedrijven de kampioenen van het globalisme. Ze rolden services uit over gans de wereld, bouwden imperia uit en daarbij werd hen nauwelijks een duimbreed in de weg gelegd. De laatste jaren werden daarvan ook de donkere kantjes zichtbaar, met de invloed op media en politiek, privacyschendingen en monopolistisch gedrag. Wetgevers gingen zich ermee bemoeien, wat vooral een gevecht werd tussen de Amerikaanse techgiganten en Europese commissarissen.\n\nMaar toen verschenen de Chinezen ook op het toneel, in de gedaante van de razend populaire app TikTok, die de sociale media stormenderhand veroverde. TikTok werd een eerste ware concurrent voor Amerikaanse suprematie in dat domein. De rivaliteit in die industrie speelt zich af op achtergrond van de steeds meer vertroebelende relatie tussen China en de VS. ByteDance, de eigenaar van TikTok, bevindt zich in een perfecte storm, met een gedwongen verkoop van TikTok's activiteiten in vier westerse landen op de agenda.\n\nExit globalisering, enter regionalisering\n\nTikTok is niet het eerste Chinese slachtoffer van die geopolitieke strubbelingen (en zal ook niet het laatste zijn). De laatste jaren bevonden andere Chinese bedrijven zich in de hoek waar de klappen vielen en werden ze vanuit de VS op vele manieren aan de ketting gelegd. Toch is er een fundamenteel verschil. Waar bij een Huawei en ZTE veel meer vragen konden worden gesteld over de achterliggende aandeelhouders, de vermeende link met de Chinese staat, en de cruciale industrieën waar ze in opereren, is het toch een pak moeilijker het danspasjesvideokanaal van TikTok te gaan demoniseren.\n\nTikTok is een bedrijf dat evenveel data verzamelt als pakweg een Google of Facebook en de bekende westerse durfkapitalisten Sequoia en General Atlantic als aandeelhouders heeft. De ware reden voor de demoniseringspolitiek van onder meer Amerikaans buitenlandminister Mike Pompeo is dat TikTok de Amerikaanse dominantie aantast in sociale media. In de ogen van Pompeo (en Donald Trump) is TikTok een soort vijfde kolonne waar agenten van de Chinese staat mee binnenkomen. Het 'Clean Network'-beleid dat Pompeo op 5 augustus aankondigde is de zoveelste belichaming van die gedachte.\n\nDe volgende TikToks\n\nHet zal niet bij TikTok blijven. Er komt een nieuwe generatie van innoverende Chinese bedrijven die zich stap voor stap richten op de internationale consumenten. Het Westen leert nu voor het eerst Chinese merken kennen via de smartphones, drones en apps, maar wat volgt zijn AI-applicaties, fintech-toepassingen en zelfrijdende wagens van Chinese unicorns. Die volgen de TikTok-zaak met argusogen om vervolgens te handelen en hun internationale expansiestrategie aan te passen. In plaats van een globale strategie te hanteren, zullen ze een regionale aanpak kiezen per gebied, waarbij ze rekening zullen houden met lokale wetten en lokale gevoeligheden. Ze gaan per regio verschillende legale entiteiten oprichten, met aparte aandeelhouders en personeel.\n\nEr zijn nu een aantal duidelijke hinderpalen voor Chinese bedrijven als ze naar het Westen gaan. Er is westers wantrouwen over wie schuilgaat achter een bedrijf en of er een link is met de Chinese staat. Buigt het bedrijf als een knipmes voor de eisen van de Partij? Heeft de Partij ten allen tijde toegang tot hun data? Sommigen lijken zelfs het idee te hebben dat Chinese bedrijven opereren in een wetteloos kader.\n\nEuropa als de stem van de rede\n\nZo wordt het althans voorgesteld, alsof alle Chinese bedrijven slechts marionetten zijn van de staat. Juridisch heeft een dergelijke claim weinig poot om op te staan: bedrijven moeten immers de datawetgeving volgen van landen waar ze in opereren. Het zou al via achterpoortjes moeten verlopen. Als dergelijke data leaks naar de Chinese overheid zouden worden ontdekt, dan is dat zelfmoord voor een bedrijf. Dat zou de paradepaardjes van de nieuwe 'Created in China' - economie ruïneren.\n\nEuropa moet hier de stem van de rede - en de wet - zijn en wegblijven van dergelijke kanonneerbootdiplomatie. Wij moeten er juist op inzetten om die Chinese bedrijven binnen te halen en ervoor te zorgen dat ze hun hoofdkantoor in Europa openen bij ons. Dit moeten we niet doen uit naakt opportunisme maar als een pragmatische beslissing, inspelend op de businesskansen die er zijn. En daarvoor moeten we niet plat op de buik voor Chinezen.\n\nMoreel multilateraal leiderschap in een klimaat van Koude Oorlog\n\nWij hebben een unieke kans om onze Brusselse kaart uit te spelen: lanceringen van (Chinese) bedrijven op de Europese markt bevinden zich steeds meer op het snijvlak van politiek en economie. België heeft al zijn grote hoofdkantoren al lang verloren aan landen met een belastingvriendelijker klimaat, maar het politieke hart van de EU klopt nog steeds in Brussel. Dat is een voordeel dat niet kan worden afgenomen in een business waarbij geopolitiek steeds belangrijker wordt. Daar hebben we dus met Brussel een streepje voor op fiscaal vriendelijkere steden als Dublin, Amsterdam en Londen (dat laatste maanden dichter aanleunt bij de VS).\n\nAls leider kan je spelregels en de standaarden uitzetten op vlak van dataregulering, privacyregels of transparantie. Chinese bedrijven zijn bereid ons leiderschap te aanvaarden als wij bereid zijn voor iedereen dezelfde regels te laten gelden. Als de Chinese bedrijven zien dat een Europees leiderschap model werkt, dan gaan ze er op intekenen. De koopkracht van het noordelijk halfrond gaan ze niet snel aan de kant gooien.\n\nEn wat heeft België er bij te winnen?\n\nWe kunnen toptalent aantrekken. Dit gaat over innovators in opkomende industrieën zoals elektrische en zelfrijdende voertuigen, AI, of e-commerce, waar we in Europa toch al wat achterstand hebben opgebouwd. Zo beginnen we aan een versneld inhaalmanoeuvre.\n\nKansen voor managers. Een pijnpunt van Chinese bedrijven is internationaal management. Ze zullen gedwongen moeten worden te internationaliseren in hun personeel en dat brengt jobkansen met zich mee, en opportuniteiten voor advocaten, R&D-mensen, marketeers, lobbyisten of investeerders.\n\nTopmedewerkers kennen hun lokale markten toch net ietsje beter dan de internationale gigant. Ons lokaal talent kan verder gaan innoveren, ofwel bouwend op het ecosysteem van hun vorige werkgever, ofwel zelf nieuwe wegen gaan bewandelen. Er zijn honderden voorbeelden van entrepeneurs die hun ervaring bij techgiganten gebruiken om vervolgens een succesvol bedrijf te starten.\n\nHet punt is dat we met Chinese bedrijven pragmatisch moeten omgaan - niet naïef, maar ook niet paranoïde.\n\nPieter Verstraete is sinoloog en al meer dan 11 jaar behartigt hij wisselend de belangen van Chinese bedrijven in Europa en Europese bedrijven in China. In september 2019 verscheen zijn boek 'Winnen van met de Chinezen' bij uitgeverij Pelckmans Pro.\n\nDe nieuwe generatie van innoverende Chinese bedrijven begeven zich steeds meer op het wereldtoneel. Ze kijken met argusogen hoe de Verenigde Staten Chinese techgiganten als TikTok aan banden willen leggen. Europa zou in de ons omringende geopolitieke strubbelingen de stem van de rede moeten zijn. Vooral Brussel, dat zich bevindt op snijvlak van politiek en economie, moet zich profileren als een veilige haven. De stad kan internationaliserende Chinese bedrijven aantrekken om daar hun hoofdkwartier te starten in Europa. We kunnen zelf ons voordeel halen uit die businesskansen. Jarenlang waren de Amerikaanse techbedrijven de kampioenen van het globalisme. Ze rolden services uit over gans de wereld, bouwden imperia uit en daarbij werd hen nauwelijks een duimbreed in de weg gelegd. De laatste jaren werden daarvan ook de donkere kantjes zichtbaar, met de invloed op media en politiek, privacyschendingen en monopolistisch gedrag. Wetgevers gingen zich ermee bemoeien, wat vooral een gevecht werd tussen de Amerikaanse techgiganten en Europese commissarissen.Maar toen verschenen de Chinezen ook op het toneel, in de gedaante van de razend populaire app TikTok, die de sociale media stormenderhand veroverde. TikTok werd een eerste ware concurrent voor Amerikaanse suprematie in dat domein. De rivaliteit in die industrie speelt zich af op achtergrond van de steeds meer vertroebelende relatie tussen China en de VS. ByteDance, de eigenaar van TikTok, bevindt zich in een perfecte storm, met een gedwongen verkoop van TikTok's activiteiten in vier westerse landen op de agenda. TikTok is niet het eerste Chinese slachtoffer van die geopolitieke strubbelingen (en zal ook niet het laatste zijn). De laatste jaren bevonden andere Chinese bedrijven zich in de hoek waar de klappen vielen en werden ze vanuit de VS op vele manieren aan de ketting gelegd. Toch is er een fundamenteel verschil. Waar bij een Huawei en ZTE veel meer vragen konden worden gesteld over de achterliggende aandeelhouders, de vermeende link met de Chinese staat, en de cruciale industrieën waar ze in opereren, is het toch een pak moeilijker het danspasjesvideokanaal van TikTok te gaan demoniseren. TikTok is een bedrijf dat evenveel data verzamelt als pakweg een Google of Facebook en de bekende westerse durfkapitalisten Sequoia en General Atlantic als aandeelhouders heeft. De ware reden voor de demoniseringspolitiek van onder meer Amerikaans buitenlandminister Mike Pompeo is dat TikTok de Amerikaanse dominantie aantast in sociale media. In de ogen van Pompeo (en Donald Trump) is TikTok een soort vijfde kolonne waar agenten van de Chinese staat mee binnenkomen. Het 'Clean Network'-beleid dat Pompeo op 5 augustus aankondigde is de zoveelste belichaming van die gedachte.Het zal niet bij TikTok blijven. Er komt een nieuwe generatie van innoverende Chinese bedrijven die zich stap voor stap richten op de internationale consumenten. Het Westen leert nu voor het eerst Chinese merken kennen via de smartphones, drones en apps, maar wat volgt zijn AI-applicaties, fintech-toepassingen en zelfrijdende wagens van Chinese unicorns. Die volgen de TikTok-zaak met argusogen om vervolgens te handelen en hun internationale expansiestrategie aan te passen. In plaats van een globale strategie te hanteren, zullen ze een regionale aanpak kiezen per gebied, waarbij ze rekening zullen houden met lokale wetten en lokale gevoeligheden. Ze gaan per regio verschillende legale entiteiten oprichten, met aparte aandeelhouders en personeel. Er zijn nu een aantal duidelijke hinderpalen voor Chinese bedrijven als ze naar het Westen gaan. Er is westers wantrouwen over wie schuilgaat achter een bedrijf en of er een link is met de Chinese staat. Buigt het bedrijf als een knipmes voor de eisen van de Partij? Heeft de Partij ten allen tijde toegang tot hun data? Sommigen lijken zelfs het idee te hebben dat Chinese bedrijven opereren in een wetteloos kader. Zo wordt het althans voorgesteld, alsof alle Chinese bedrijven slechts marionetten zijn van de staat. Juridisch heeft een dergelijke claim weinig poot om op te staan: bedrijven moeten immers de datawetgeving volgen van landen waar ze in opereren. Het zou al via achterpoortjes moeten verlopen. Als dergelijke data leaks naar de Chinese overheid zouden worden ontdekt, dan is dat zelfmoord voor een bedrijf. Dat zou de paradepaardjes van de nieuwe 'Created in China' - economie ruïneren. Europa moet hier de stem van de rede - en de wet - zijn en wegblijven van dergelijke kanonneerbootdiplomatie. Wij moeten er juist op inzetten om die Chinese bedrijven binnen te halen en ervoor te zorgen dat ze hun hoofdkantoor in Europa openen bij ons. Dit moeten we niet doen uit naakt opportunisme maar als een pragmatische beslissing, inspelend op de businesskansen die er zijn. En daarvoor moeten we niet plat op de buik voor Chinezen. Wij hebben een unieke kans om onze Brusselse kaart uit te spelen: lanceringen van (Chinese) bedrijven op de Europese markt bevinden zich steeds meer op het snijvlak van politiek en economie. België heeft al zijn grote hoofdkantoren al lang verloren aan landen met een belastingvriendelijker klimaat, maar het politieke hart van de EU klopt nog steeds in Brussel. Dat is een voordeel dat niet kan worden afgenomen in een business waarbij geopolitiek steeds belangrijker wordt. Daar hebben we dus met Brussel een streepje voor op fiscaal vriendelijkere steden als Dublin, Amsterdam en Londen (dat laatste maanden dichter aanleunt bij de VS). Als leider kan je spelregels en de standaarden uitzetten op vlak van dataregulering, privacyregels of transparantie. Chinese bedrijven zijn bereid ons leiderschap te aanvaarden als wij bereid zijn voor iedereen dezelfde regels te laten gelden. Als de Chinese bedrijven zien dat een Europees leiderschap model werkt, dan gaan ze er op intekenen. De koopkracht van het noordelijk halfrond gaan ze niet snel aan de kant gooien. Het punt is dat we met Chinese bedrijven pragmatisch moeten omgaan - niet naïef, maar ook niet paranoïde.Pieter Verstraete is sinoloog en al meer dan 11 jaar behartigt hij wisselend de belangen van Chinese bedrijven in Europa en Europese bedrijven in China. In september 2019 verscheen zijn boek 'Winnen van met de Chinezen' bij uitgeverij Pelckmans Pro.",'Brussel moet zich profileren als veilige haven voor techbedrijven in een geopolitieke storm'
5f3063f8d39ff521465f8ddc,https://www.hln.be/in-de-buurt/gent/oproep-verhoogde-waakzaamheid-in-gent-nu-coronacijfers-stijgen~a9b43dc7/,2020-08-09T17:13:00.000Z,"gezondheid, politiek, Data en Informatie van de Stad Gent, De Stad, Eerstelijnszone Gent, Elke Decruynaere, FAQ, Gent, Groen, Huisartsenvereniging, Stad Gent",OPROEP: verhoogde waakzaamheid in Gent nu coronacijfers stijgen
5f310cb42ad1e7630bbf2ee3,https://www.nieuwsblad.be/cnt/dmf20200810_92719345,2020-08-10T07:06:56.000Z,"Vorig jaar zette Bart Peeters het Sportpaleis nog op z’n kop tijdens Night of the proms, de editie van dit jaar wordt uitgesteld naar 2021. Foto: carlo coppejans\n\nHet zat eraan te komen: na de annulering van de festivalzomer en een resem afgelaste concerten, wordt dit najaar ook de welbekende Night of the proms opgeschort naar volgend jaar. En dat voor het eerst sinds de start van het evenement in 1985.\n\n“We hebben lang gehoopt”, begint bezieler Jan Vereecke. “Maar eigenlijk moesten we nu de knoop doorhakken van iets dat we al weken aanvoelden met ons verstand, maar waar ons hart nog niet klaar voor was.”\n\nNa de afgelasting van de geplande Night of the proms - summer edition in Koksijde worden dit najaar ook de klassieke concerten in het Antwerpse Sportpaleis geschrapt. Normaal zouden die doorgaan in november. “We waren klaar om onze line-up bekend te maken en de ticketverkoop liep als een trein”, aldus Vereecke. “Maar de veiligheid van het publiek, onze artiesten en crew gaat voor alles. En voor een halflege zaal spelen vanwege de strikte maatregelen ziet niemand zitten.”\n\nUitstel is evenwel nog geen afstel. Wie al tickets gekocht heeft, kan die nog steeds gebruiken op latere data. Alle concerten worden immers uitgesteld naar 2021. Voor de Summer edition wordt dat 29 en 30 juli, voor de klassieke Night of the proms 19 en 20 november. De eerste namen van artiesten die gaan optreden worden in het najaar bekendgemaakt. Ook de concerten in Duitsland en Luxemburg worden uitgesteld.",Voor het eerst in 35 jaar geen Night of the Proms
5f310cb4838cc577355f4e81,http://feeds.nieuwsblad.be/~r/nieuws/snelnieuws/~3/IRzMdjXxVB0/dmf20200810_92719345,2020-08-10T07:06:56.000Z,"Vorig jaar zette Bart Peeters het Sportpaleis nog op z’n kop tijdens Night of the proms, de editie van dit jaar wordt uitgesteld naar 2021. Foto: carlo coppejans\n\nHet zat eraan te komen: na de annulering van de festivalzomer en een resem afgelaste concerten, wordt dit najaar ook de welbekende Night of the proms opgeschort naar volgend jaar. En dat voor het eerst sinds de start van het evenement in 1985.\n\n“We hebben lang gehoopt”, begint bezieler Jan Vereecke. “Maar eigenlijk moesten we nu de knoop doorhakken van iets dat we al weken aanvoelden met ons verstand, maar waar ons hart nog niet klaar voor was.”\n\nNa de afgelasting van de geplande Night of the proms - summer edition in Koksijde worden dit najaar ook de klassieke concerten in het Antwerpse Sportpaleis geschrapt. Normaal zouden die doorgaan in november. “We waren klaar om onze line-up bekend te maken en de ticketverkoop liep als een trein”, aldus Vereecke. “Maar de veiligheid van het publiek, onze artiesten en crew gaat voor alles. En voor een halflege zaal spelen vanwege de strikte maatregelen ziet niemand zitten.”\n\nUitstel is evenwel nog geen afstel. Wie al tickets gekocht heeft, kan die nog steeds gebruiken op latere data. Alle concerten worden immers uitgesteld naar 2021. Voor de Summer edition wordt dat 29 en 30 juli, voor de klassieke Night of the proms 19 en 20 november. De eerste namen van artiesten die gaan optreden worden in het najaar bekendgemaakt. Ook de concerten in Duitsland en Luxemburg worden uitgesteld.",Voor het eerst in 35 jaar geen Night of the Proms
5f310cb539720f3f721a59d8,https://www.hbvl.be/cnt/dmf20200810_92777790/voor-het-eerst-in-35-jaar-geen-night-of-the-proms,2020-08-10T07:42:42.000Z,"Vorig jaar zette Bart Peeters het Sportpaleis nog op z’n kop tijdens Night of the proms, de editie van dit jaar wordt uitgesteld naar 2021. Foto: carlo coppejans\n\nHet zat eraan te komen: na de annulering van de festivalzomer en een resem afgelaste concerten, wordt dit najaar ook de welbekende Night of the proms opgeschort naar volgend jaar. En dat voor het eerst sinds de start van het evenement in 1985.\n\n“We hebben lang gehoopt”, begint bezieler Jan Vereecke. “Maar eigenlijk moesten we nu de knoop doorhakken van iets dat we al weken aanvoelden met ons verstand, maar waar ons hart nog niet klaar voor was.”\n\nNa de afgelasting van de geplande Night of the proms - summer edition in Koksijde worden dit najaar ook de klassieke concerten in het Antwerpse Sportpaleis geschrapt. Normaal zouden die doorgaan in november. “We waren klaar om onze line-up bekend te maken en de ticketverkoop liep als een trein”, aldus Vereecke. “Maar de veiligheid van het publiek, onze artiesten en crew gaat voor alles. En voor een halflege zaal spelen vanwege de strikte maatregelen ziet niemand zitten.”\n\nUitstel is evenwel nog geen afstel. Wie al tickets gekocht heeft, kan die nog steeds gebruiken op latere data. Alle concerten worden immers uitgesteld naar 2021. Voor de Summer edition wordt dat 29 en 30 juli, voor de klassieke Night of the proms 19 en 20 november. De eerste namen van artiesten die gaan optreden worden in het najaar bekendgemaakt. Ook de concerten in Duitsland en Luxemburg worden uitgesteld.",Voor het eerst in 35 jaar geen Night of the Proms
5f310cb64b8ffe037e6d9572,https://www.gva.be/cnt/dmf20200810_92772203/voor-het-eerst-in-35-jaar-geen-night-of-the-proms-in-antwerpen-dit-najaar,2020-08-10T07:37:42.000Z,"Voor het eerst in 35 jaar zal er dit najaar geen Night of the Proms zijn in het Antwerpse Sportpaleis. De concertreeks die rock, pop en klassieke muziek combineert wordt wegens de aanhoudende coronacrisis geschrapt in zowel België, Duitsland als Luxemburg. Tickets die al werden aangekocht, worden automatisch overgeplaatst naar de data van volgend jaar: 19 en 20 november 2021.\n\n“We hebben lang gehoopt, maar eigenlijk moesten we nu de knoop doorhakken van iets dat we al weken aanvoelden met ons verstand, maar waar ons hart nog niet klaar voor was”, zegt Jan Vereecke, CEO van organisator PSE Belgium en oprichter van Night of the Proms.\n\n“Na onze zomerse Proms in Koksijde moeten we ook Night of the Proms in Antwerpen met een jaartje uitstellen. We waren klaar om onze line-up bekend te maken en de ticketverkoop liep als een trein. Maar de veiligheid van het publiek, onze artiesten en crew gaat voor alles. En voor een halflege zaal spelen vanwege de strikte maatregelen ziet niemand zitten.”",Voor het eerst in 35 jaar geen Night of the Proms in Antwerp... (Antwerpen)
5f310cb856367b75b63fde45,http://feeds.nieuwsblad.be/~r/life/culinair/~3/IRzMdjXxVB0/dmf20200810_92719345,2020-08-10T07:06:56.000Z,"Vorig jaar zette Bart Peeters het Sportpaleis nog op z’n kop tijdens Night of the proms, de editie van dit jaar wordt uitgesteld naar 2021. Foto: carlo coppejans\n\nHet zat eraan te komen: na de annulering van de festivalzomer en een resem afgelaste concerten, wordt dit najaar ook de welbekende Night of the proms opgeschort naar volgend jaar. En dat voor het eerst sinds de start van het evenement in 1985.\n\n“We hebben lang gehoopt”, begint bezieler Jan Vereecke. “Maar eigenlijk moesten we nu de knoop doorhakken van iets dat we al weken aanvoelden met ons verstand, maar waar ons hart nog niet klaar voor was.”\n\nNa de afgelasting van de geplande Night of the proms - summer edition in Koksijde worden dit najaar ook de klassieke concerten in het Antwerpse Sportpaleis geschrapt. Normaal zouden die doorgaan in november. “We waren klaar om onze line-up bekend te maken en de ticketverkoop liep als een trein”, aldus Vereecke. “Maar de veiligheid van het publiek, onze artiesten en crew gaat voor alles. En voor een halflege zaal spelen vanwege de strikte maatregelen ziet niemand zitten.”\n\nUitstel is evenwel nog geen afstel. Wie al tickets gekocht heeft, kan die nog steeds gebruiken op latere data. Alle concerten worden immers uitgesteld naar 2021. Voor de Summer edition wordt dat 29 en 30 juli, voor de klassieke Night of the proms 19 en 20 november. De eerste namen van artiesten die gaan optreden worden in het najaar bekendgemaakt. Ook de concerten in Duitsland en Luxemburg worden uitgesteld.",Voor het eerst in 35 jaar geen Night of the Proms
5f317d33f7bccccdcd24f077,https://vrtnws.be/p.11Ym1RoWp,2020-08-10T15:38:16.000Z,"Leopold Lippens, de burgemeester van Knokke-Heist, heeft al laten verstaan dat hij zich niets aantrekt van de mogelijke kritiek en eventuele procedures tegen zijn maatregel. ""Als de maatregel aangevallen wordt, zal ik een tweede maatregel nemen. En daarna een derde. Het kan mij niet schelen. Ik hou geen rekening met mensen die een kritiek kunnen hebben.""\n\n""Overheidsmandatarissen hebben sowieso de plicht om de Grondwet te respecteren, ook al is er niet meteen een stok achter de deur. Als we die principes gaan verlaten, dan zijn we veraf"", vindt juriste Elke Cloots. ""Ik vind trouwens allang, al van sinds de eerste coronagolf, dat we aan het afglijden zijn. Ik begrijp wel dat het voor de overheid soms heel moeilijk is om alles goed af te wegen, er moeten soms heel snel beslissingen genomen worden.""\n\nMaar dat laatste gaat niet echt op voor deze concrete situatie aan zee, vindt Cloots. ""Men weet al een hele tijd dat er een coronavirus bestaat, dat er hittegolven kunnen zijn in de zomer en dat de zee twee keer per etmaal opkomt (waardoor het strand kleiner wordt en strandgangers dus dichter op elkaar komen te zitten, red.)."" De specialiste grondwettelijk recht vindt het naar eigen zeggen wel fout dat dit alles wordt overgelaten aan het individueel oordeel van de kustburgemeesters. ""Dit zou beter op hoger niveau worden aangepakt.""","Kan Knokke dagjesmensen weigeren? Specialist grondwettelijk recht: ""Rechtsprincipes mogelijk met voeten getreden"""
5f32967531bad776cace64f8,https://www.demorgen.be/nieuws/tiktok-ligt-onder-vuur-is-het-verstandig-de-app-van-uw-telefoon-te-verwijderen~b8182893/,2020-08-11T12:04:00.000Z,"De Chinese filmpjesapp TikTok ligt onder vuur: Trump wil de app uitbannen, bedrijven weren TikTok al. De app zou zoveel data verzamelen dat het eigenlijke spionagesoftware is. Moet iedereen de app zo snel mogelijk verwijderen?",TikTok ligt onder vuur: is het verstandig de app van uw telefoon te verwijderen?
5f33b0dd116b22ce6c0e165b,https://www.tijd.be/r/t/1/id/10244682,2020-08-11T19:20:40.000Z,"De Russische president Vladimir Poetin zegt dat een van zijn dochters het vaccin tegen het nieuwe coronavirus al kreeg toegediend.\n\nDe Russische overheid heeft een vaccin tegen Covid-19 goedgekeurd. Volgens president Vladimir Poetin biedt het een effectieve bescherming tegen het coronavirus.\n\nWereldwijd speuren honderden bedrijven en onderzoeksinstellingen nu al maanden naar een werkzaam vaccin tegen het dodelijke coronavirus. Die race is de hedendaagse versie van de ruimtewedloop van vorige eeuw. Dat vinden toch de Russen, die de overwinning claimen dankzij een vaccin dat is ontwikkeld in het Gamaleya Institute in Moskou. Het middel wordt Spoetnik V genoemd, een verwijzing naar de eerste Sovjet-satelliet uit 1957.\n\nDe propagandamachine rond het vaccin draaide de voorbije weken al volop met berichten dat Rusland vanaf oktober massaal zou vaccineren en foto's van flesjes met het vaccin. Kirill Dmitrijev, het hoofd van het Russische investeringsfonds dat het onderzoek financierde, verklaarde dat de Amerikanen weer verbaasd zullen zijn als ze zien dat de wedloop door Rusland gewonnen is.\n\nHet was president Poetin zelf die dinsdag met het finale nieuws op de proppen kwam: 'De eerste registratie is gebeurd. Ik hoop dat we snel met de massaproductie kunnen beginnen.' Hij verzekerde dat het vaccin 'effectief is, een sterke immuniteit biedt en al de nodige testen doorstond'.\n\nGeknutseld\n\nOf dat klopt, kan niet worden geverifieerd. De ontwikkelaar Gamaleya, die hulp kreeg van het leger, gaf nog geen data vrij en publiceerde geen letter wetenschappelijke literatuur. 'Op zich zou de technologie wel kunnen werken', zegt de viroloog Johan Neyts van het Rega Instituut (KU Leuven). De Russen gebruiken dezelfde methode als die van de universiteit van Oxford en Johnson & Johnson (Janssen Pharmaceutica). 'Maar we hebben geen enkel zicht hoe ze het in elkaar hebben geknutseld.'\n\nDe propagandamachine rond het vaccin draaide de voorbije weken al volop.\n\nDe medische wereld reageert dan ook verrast dat Rusland nu al victorie kraait, terwijl in het land pas in juni testen begonnen die normaal vele maanden tot jaren duren. Anthony Fauci, de bekendste virusbestrijder in de VS, liet eerder deze maand optekenen dat hij hoopte dat landen als Rusland en China hun vaccins daadwerkelijk testen voor ze die toedienen aan iemand.\n\nOp de website van de Wereldgezondheidsorganisatie WGO, die alle vaccinprojecten in kaart brengt, is de status van het Gamaleya project 'fase 1'. Dat is slechts de eerste en kleinste van de drie onderzoeksfases die klassiek gebeuren om de veiligheid en de werking van geneesmiddelen te testen.\n\nGrootschalige testen - en zeker de fase 3 met duizenden testpersonen - lijken dus nog niet te zijn gebeurd. De Russische sectororganisatie voor klinisch onderzoek ACTO - een organisatie gelieerd aan westerse farmabedrijven - had maandag in een open brief nog opgeroepen het middel nog niet goed te keuren omdat er nog niet voldoende is getest.\n\nACTO zegt dat officieel minder dan 100 mensen het vaccin al hebben gekregen. De organisatie vindt dat Gamaleya nog werkt volgens het 'heroïsche paradigma' van honderd jaar geleden, waarbij resultaten belangrijker zijn dan mensenlevens.\n\nDochter Poetin\n\nPoetin heeft die waarschuwingen duidelijk in de wind geslagen. Hij smoorde alle kritiek op de veiligheid van het middel door te zeggen dat een van zijn eigen dochters het al kreeg toegediend. Ze kreeg wat koorts, maar die daalde snel, voegde hij eraan toe.\n\nNeyts denkt dat Rusland groen licht gaf nadat een vroege studie een immuunrespons opleverde, en dat het geen langdurige grote testen heeft gedaan. 'Maar het volstaat niet dat er goede resultaten zijn bij proefdieren of een kleine groep mensen', zegt de Leuvense viroloog. 'Fase 3-studies, waarbij een kandidaat-vaccin én een placebo worden getest op duizenden mensen, die gedurende een tijd nauw en gecontroleerd worden opgevolgd, zijn essentieel.'\n\n'Het gaat tegen alle richtlijnen in iets bij miljoenen mensen te introduceren voor je weet of het bij grote groepen werkt en veilig is', zegt de Neyts die zelf onderzoek doet naar een Covid-19-vaccin. Hij noemt de Russische aanpak 'gevaarlijk'. Tijdens die studies moet je net de juiste balans vinden tussen de activatie van het immuunsysteem, de werkzaamheid van het vaccin en nevenwerkingen zoals koorts.\n\nJe mag en moet nu snel lopen, maar essentiële zaken overslaan is een stap te ver. Men moet de bevolking geen blaasjes wijsmaken. Johan Neyts Viroloog KU Leuven\n\n'Tussen haakjes: in de VS beweert ook president Donald Trump dat het Amerikaanse Moderna tegen de verkiezingen in november een vaccin klaar zal hebben. Ik denk dat ze al blij mogen zijn als ze tegen de inauguratie (in januari, red.) de data van de studie hebben.'\n\nHij vindt ook dat de Russen de claim dat het vaccin twee jaar bescherming biedt absoluut niet kunnen waarmaken. 'Dat is nattevingerwerk zolang je dat niet gemeten hebt. Je mag en moet nu snel lopen, maar essentiële zaken overslaan is een stap te ver. Men moet de bevolking geen blaasjes wijsmaken.'",Rusland claimt met Spoetnik V overwinning in vaccinrace
5f33b0dd116b22ce6c0e165c,https://www.tijd.be/r/t/1/id/10244358,2020-08-10T17:59:50.000Z,"Het bloedplasma van genezen mannelijke covidpatiënten kan mogelijk ingezet worden voor de behandeling van patiënten.\n\nPlasma Industries Belgium uit Neder-over-Heembeek denkt vanaf oktober bloedplasma te kunnen leveren voor de behandeling van Nederlandse covidpatiënten. Ook in ons land wordt die therapie onderzocht.\n\nHet isoleren van antistoffen uit bloedplasma van genezen donoren is een bekende methode om ziektes te behandelen. Ook in de strijd tegen Covid-19 wordt ernaar gekeken. Wereldwijd lopen verschillende studies - onder meer de DAWN-studie onder leiding van de KU Leuven - om in kaart te brengen of de behandeling effectief is, en onder welke omstandigheden ze het best werkt.\n\n16.000 donoren Nederland legt een voorraad anticovidplasma aan dat gewonnen wordt uit het bloed van 16.000 donoren.\n\nDe Nederlandse regering wachtte de resultaten daarvan niet af en investeerde 10 miljoen euro in het aanleggen van een voorraad ‘convalescent plasma’ van genezen covidpatiënten. Het bedrijf Sanquin tapt daarvoor bloed van 16.000 donoren af.\n\nDe productie gebeurt bij een Belgisch dochterbedrijf van Sanquin, Plasma Industries Belgium, dat in 1957 werd opgericht als een onderdeel van het Rode Kruis. Het bedrijf heeft een eerste lot halffabrikaten geproduceerd voor de behandeling van 4.000 patiënten.\n\nHet product is nog niet meteen inzetbaar, zegt CEO Peter Janssen. ‘Er is nog tijd nodig voor een verdere verwerking waarin we het plasma moeten zuiveren, verpakken en testen. Dit eerste lot zal pas in oktober volledig klaar zijn voor behandeling.’\n\nOnderzoek\n\nDat is hopelijk op tijd om de verwachte opstoot van het virus in de herfst te bestrijden. ‘Tegen eind dit jaar zouden we 40.000 flacons van 25 milliliter moeten leveren aan Nederlandse ziekenhuizen. Hoeveel mensen daarmee behandeld kunnen worden, weten we nog niet. Dat hangt af van de concentratie, die nog het voorwerp is van onderzoek.’\n\nDe Amerikaanse Mayo Clinic maakt binnenkort de resultaten bekend van een groot onderzoek met 48.000 patiënten. ‘Met die data zullen we beter weten welke groepen patiënten wel of niet gebaat zijn met een plasmabehandeling, en in welke fase de therapie de beste resultaten oplevert’, zegt immunoloog en longarts Bart Lambrecht (UZ Gent/VIB).\n\nEen beperkt onderzoek geeft aan dat de slaagkans het grootst is wanneer plasma in een vroeg stadium van de ziekte of zelfs preventief wordt toegediend. De methode kan nuttig zijn om bepaalde risicogroepen te beschermen.\n\n800 plasmadosissen Rode Kruis Vlaanderen heeft een voorraad van zowat 800 dosissen plasma met antistoffen, in de eerste plaats voor wetenschappelijk onderzoek.\n\nOns land investeerde nog niet in de aanleg van een voorraad plasma. ‘We hebben wel een goede respons gekregen op onze oproep aan donoren om plasma af te staan voor wetenschappelijk onderzoek. We hebben nu zowat 800 dosissen in voorraad, maar we zijn vragende partij voor nog meer genezen covidpatiënten’, is te horen bij het Rode Kruis Vlaanderen. Als de plasmabehandeling effectief blijkt en er plasma op overschot is, kan dat gebruikt worden voor transfusies.\n\nBottleneck\n\nDe behandeling met antistoffen is een dure en moeilijke methode. ‘De hele bevolking kan je op deze manier niet behandelen’, zegt Janssen. ‘De grootste bottleneck is dat we voldoende donoren moeten vinden. Daar is niet veel tijd voor, want we weten dat het aantal antilichamen in het bloed na enkele maanden sterk vermindert. We moeten hen dus snel benaderen.’\n\nBovendien zijn alleen mannelijke donoren toegelaten, omdat vrouwen als gevolg van een zwangerschap antistoffen in het bloed kunnen hebben die een gevaarlijke immuunreactie kunnen veroorzaken.",Brussels bedrijf levert antistoffen tegen Covid-19 aan Nederland
5f33b0e0116b22ce6c0e166f,https://www.demorgen.be/nieuws/bolsonaro-berichten-over-groeiende-bosbranden-amazone-zijn-leugens~ba37311a/,2020-08-12T00:05:00.000Z,"De Braziliaanse president Jair Bolsonaro heeft dinsdag boos ontkend dat er bosbranden zijn in het Amazone-regenwoud. De berichten daarover noemde hij leugens, hoewel overheidsdata laten zien dat er duizenden bosbranden in het gebied woeden.",Bolsonaro: ‘Berichten over groeiende bosbranden Amazone zijn leugens’
5f33e7f27aa1227f06ea383f,http://feeds.nieuwsblad.be/~r/life/culinair/~3/k-kxkttBWIc/dmf20200812_94007846,2020-08-12T08:01:08.000Z,"Carole Baskin, één van de sterren van de spraakmakende Netflix-documentaire ‘Tiger King’, wordt vervolgd door de familie van haar toenmalige echtgenoot Don Lewis, die in 1997 spoorloos verdween.\n\nDe rechtszaak werd ingediend door de drie dochters van Lewis in Florida, in een poging om Baskin te dwingen om officieel te getuigen over de omstandigheden waarin de man verdween. Ze eisen ook dat Baskin en de vrouw die op het testament van Lewis vermeld staat als getuige om alle datadragers, dagboeken en soortgelijk materiaal uit die periode over te dragen. De dochters hebben ook een beloning van 100.000 dollar uitgeloofd voor cruciale informatie over de verdwijning.\n\nBaskin werd wereldwijd beroemd dankzij de spraakmakende Netflix-documentaire ‘Tiger King’, over haar vete met Joe ‘Exotic’ Maldonado-Passage in het wereldje van dierenverblijven voor grote katachtigen. Daarin werd ook gespeculeerd over de verdwijning van Lewis, een dag voor hij een reis naar Costa Rica zou maken in 1997. De man werd in 2002 wettelijk dood verklaard, Baskin erfde het merendeel van zijn erfenis van 6 miljoen dollar. Ze ontkent alle betrokkenheid bij de verdwijning, volgens haar gaat het om een publiciteitsstunt.",‘Tiger King’-ster Carole Baskin nu toch vervolgd voor spoorloze verdwijning van man
5f33e7f891983029ce04f6ca,https://www.nieuwsblad.be/cnt/dmf20200812_94007846,2020-08-12T08:01:08.000Z,"Carole Baskin, één van de sterren van de spraakmakende Netflix-documentaire ‘Tiger King’, wordt vervolgd door de familie van haar toenmalige echtgenoot Don Lewis, die in 1997 spoorloos verdween.\n\nDe rechtszaak werd ingediend door de drie dochters van Lewis in Florida, in een poging om Baskin te dwingen om officieel te getuigen over de omstandigheden waarin de man verdween. Ze eisen ook dat Baskin en de vrouw die op het testament van Lewis vermeld staat als getuige om alle datadragers, dagboeken en soortgelijk materiaal uit die periode over te dragen. De dochters hebben ook een beloning van 100.000 dollar uitgeloofd voor cruciale informatie over de verdwijning.\n\nBaskin werd wereldwijd beroemd dankzij de spraakmakende Netflix-documentaire ‘Tiger King’, over haar vete met Joe ‘Exotic’ Maldonado-Passage in het wereldje van dierenverblijven voor grote katachtigen. Daarin werd ook gespeculeerd over de verdwijning van Lewis, een dag voor hij een reis naar Costa Rica zou maken in 1997. De man werd in 2002 wettelijk dood verklaard, Baskin erfde het merendeel van zijn erfenis van 6 miljoen dollar. Ze ontkent alle betrokkenheid bij de verdwijning, volgens haar gaat het om een publiciteitsstunt.",‘Tiger King’-ster Carole Baskin nu toch vervolgd voor spoorloze verdwijning van man
5f3420384f14ae545d0c3999,https://www.tijd.be/r/t/1/id/10244812,2020-08-12T15:39:26.000Z,"Kris Vervaet (DPG Media) en John Porter (Telenet) bundelen hun films en series in een streamingdienst en gaan de strijd aan met Netflix.\n\nVTM-eigenaar DPG Media en Telenet mogen van start gaan met 'Streamz', hun betalend kijkplatform gericht op fictie. De Europese Commissie gaf groen licht.\n\nExact zes maanden na de eerste aankondiging is de kogel door de kerk. DPG Media, eigenaar van VTM en HLN, en Telenet, eigenaar van het betalende Play en Play More, maar ook van VIER en VIJF, mogen in het najaar samen een betalend online streamingplatform gericht op Vlaamse en internationale fictie opstarten. De Europese Commissie gaf daar woensdag zonder voorwaarden zijn zegen aan.\n\nBeide bedrijven lanceren meteen ook naam, logo en een portaalsite van het kijkplatform, waar geïnteresseerden hun gegevens kunnen achterlaten in afwachting van de effectieve lancering. 'Streamz' moet het 'kijkplatform van bij onz' (sic) worden. Vanaf 1 september zal er ook een gelijknamig bedrijf opgericht worden, een joint venture tussen beide bedrijven. CEO van het bedrijf wordt Peter Vindevogel, als directeur entertainment bij Telenet verantwoordelijk voor de kijkdiensten zoals Play, Play More en Play Sports. Kris Vervaet, CEO van DPG Media in ons land, wordt voorzitter.\n\nKijkplatformen\n\nMet de oprichting van Streamz hopen beide bedrijven een dam op te gooien tegen het snelle afkalven van het live kijken. Vooral jongere generaties volgen, geconditioneerd door internationale kijkplatformen zoals Netflix, steeds minder gedwee het klassieke zendschema van zenders zoals VTM. DPG Media reageerde daar eerder al op met de lancering van VTM Go, een online kijkplatform waarop je Netflixgewijs programma's, series of films kan kiezen en bingen. Op VTM Go krijgen mensen gepersonaliseerde reclame voorgeschoteld, op basis van hun data.\n\nMet de oprichting van Streamz hopen beide bedrijven een dam op te gooien tegen het snelle afkalven van het live kijken.\n\n'Streamz' gaat de betalende toer op, wat een revolutie is voor een bedrijf zoals DPG Media. Hoeveel de streamingdienst moet gaan kosten en wanneer hij lanceert, is nog niet bekend. De beide bedrijven hebben wel stevige bouwstenen om van te vertrekken. Play en Play More, de twee huidige kijkdiensten van Telenet, hadden eind juni ruim 420.000 klanten. Telenet-CEO John Porter zei bij de aankondiging in februari al dat die 'bestaande klantenbasis voldoende garantie moet zijn voor een nieuw succesvol hoofdstuk in de Vlaamse mediageschiedenis.\n\n'Streaming wars'\n\nHet is nog niet duidelijk wat de positie is van de VRT in dit alles. Het regeerakkoord schrijft voor dat de openbare omroep 'vanuit een rendabele businesscase' in het project moet meestappen.\n\nHet is nog niet duidelijk wat de positie is van de VRT in dit alles. Het regeerakkoord schrijft voor dat de openbare omroep 'vanuit een rendabele businesscase' in het project moet meestappen. De deelname van de VRT is niet onbelangrijk voor het welslagen van het project, want er huist een schat aan kwaliteitsvolle Vlaamse fictie aan de de Reyerslaan. De openbare omroep rolde de voorbije jaren weliswaar ook zijn eigen kijkplatform VRT NU uit. VRT-interim-CEO Leo Hellemans gaf dit voorjaar nog te kennen dat VRT NU 'voldoende gratis aanbod moet hebben'. Het is uitkijken naar de positie van zijn volwaardige opvolger Frederik Delaplace.",Vlaamse Netflix mag van start gaan als 'Streamz'
5f342039e067b1d9b6595592,http://feeds.nieuwsblad.be/~r/nieuws/snelnieuws/~3/k-kxkttBWIc/dmf20200812_94007846,2020-08-12T08:01:08.000Z,"Carole Baskin, één van de sterren van de spraakmakende Netflix-documentaire ‘Tiger King’, wordt vervolgd door de familie van haar toenmalige echtgenoot Don Lewis, die in 1997 spoorloos verdween.\n\nDe rechtszaak werd ingediend door de drie dochters van Lewis in Florida, in een poging om Baskin te dwingen om officieel te getuigen over de omstandigheden waarin de man verdween. Ze eisen ook dat Baskin en de vrouw die op het testament van Lewis vermeld staat als getuige om alle datadragers, dagboeken en soortgelijk materiaal uit die periode over te dragen. De dochters hebben ook een beloning van 100.000 dollar uitgeloofd voor cruciale informatie over de verdwijning.\n\nBaskin werd wereldwijd beroemd dankzij de spraakmakende Netflix-documentaire ‘Tiger King’, over haar vete met Joe ‘Exotic’ Maldonado-Passage in het wereldje van dierenverblijven voor grote katachtigen. Daarin werd ook gespeculeerd over de verdwijning van Lewis, een dag voor hij een reis naar Costa Rica zou maken in 1997. De man werd in 2002 wettelijk dood verklaard, Baskin erfde het merendeel van zijn erfenis van 6 miljoen dollar. Ze ontkent alle betrokkenheid bij de verdwijning, volgens haar gaat het om een publiciteitsstunt.",‘Tiger King’-ster Carole Baskin nu toch vervolgd voor spoorloze verdwijning van man
5f34204045658d60bcd384cc,https://www.knack.be/nieuws/wereld/het-wantrouwen-tegenover-china-is-terecht-maar-de-pot-verwijt-de-ketel/article-opinion-1628497.html,2020-08-11T19:00:08.000Z,"Donald Trump toont in volle campagne dat hij hard durft te zijn tegen China: hij verbiedt het gebruik van TikTok en WeChat.\n\nDonald Trump ondertekende vorige week een presidentieel besluit, waarmee de Verenigde Staten een stap verder zetten in de handelsoorlog met China. Hij wil dat Amerikanen en Amerikaanse bedrijven na 20 september geen 'transacties' meer doen met de Chinese apps TikTok en WeChat. TikTok is populair bij jongeren en telt alleen al in de VS 100 miljoen gebruikers. WeChat is vergelijkbaar met WhatsApp en Messenger, maar biedt ruimere communicatiemogelijkheden. De app geldt zo'n beetje als de brug van Chin...\n\nDonald Trump ondertekende vorige week een presidentieel besluit, waarmee de Verenigde Staten een stap verder zetten in de handelsoorlog met China. Hij wil dat Amerikanen en Amerikaanse bedrijven na 20 september geen 'transacties' meer doen met de Chinese apps TikTok en WeChat. TikTok is populair bij jongeren en telt alleen al in de VS 100 miljoen gebruikers. WeChat is vergelijkbaar met WhatsApp en Messenger, maar biedt ruimere communicatiemogelijkheden. De app geldt zo'n beetje als de brug van China met de wereld en wordt ook vaak gebruikt door Amerikaanse bedrijven die handel drijven met China. Op vraag van Trump onderhandelt Microsoft nu met het moederbedrijf van TikTok over een overname van de Amerikaanse activiteiten van de app. De precieze draagwijdte van het besluit is nog niet duidelijk, net zo min als de manier waarop China er zal op reageren. De Amerikanen gaan ervan uit dat zowel TikTok als WeChat wordt gebruikt om te spioneren en dat de apps informatie over hun gebruikers aan de Chinese overheid doorspelen. Bewijzen daarvan zijn er niet, maar het is mogelijk. Afgezien daarvan blijft het de vraag hoe Amerikaanse bedrijven met China handel kunnen drijven zonder gebruik te maken van netwerken die door de overheid worden gecontroleerd. De VS hadden tot nog toe altijd kritiek op China en Rusland, waar het gebruik van het internet niet vrij is en streng wordt gecontroleerd. Ze hadden daarvoor ook een goed argument: een vrij internet bevordert de wereldwijde handel en tegelijk ook de democratie en de globale welvaart. Dat ze nu zelf een breuk willen met China werkt een verdere balkanisering van het internet in de hand. Er zijn stemmen die zeggen dat de VS misschien beter werk kunnen maken van een efficiëntere bescherming van mobiele data in eigen land. Anders dan met de twijfel die rijst over samenwerken met het telecombedrijf Huawei is Europa niet geneigd om de Amerikanen nu voetstoots te volgen. De Europese Unie zette recent met TikTok nog een campagne op om jonge mensen attent te maken op de coronamaatregelen. Tegelijk is het wantrouwen tegenover het gebruik van digitale technologie door China terecht groot, maar de pot verwijt de ketel dat hij zwart ziet. Dat Chinese apps hun overheid van informatie voorzien, is waarschijnlijk. Dat Amerikaanse technologiereuzen met hun inlichtingendiensten samenwerken, is zeker. Dat weten we sinds whistleblower Edward Snowden daarover jaren geleden al vertelde.",'Het wantrouwen tegenover China is terecht. Maar de pot verwijt de ketel'
5f34204045658d60bcd384cf,https://www.knack.be/nieuws/belgie/zehra-sayin-ceo-van-special-olympics-belgium-ik-twijfel-nooit/article-longread-1628519.html,2020-08-11T19:00:08.000Z,"Van jongste kind in een bescheiden Brussels gezin tot vertrouwelinge van de familie Kennedy: Zehra Sayin raast door het leven. Ook al heeft de ceo van Special Olympics Belgium de ziekte van Lyme, ze houdt er een onnavolgbaar tempo op na. 'Ik herinner me nog goed de eerste keer dat iemand me vroeg of ik het moeilijk had gehad met mijn integratie. ""Welke integratie?"" antwoordde ik.'\n\nElke week vraagt Knack aan ondernemende mensen hoe ze lijf en psyche in balans houden.\n\n...\n\n'Dit is toch iets anders dan elkaar buiten ontmoeten', zegt Zehra Sayin terwijl we sleutelen aan het volume van onze videoverbinding. 'En het is dan nog juist zo'n stralende ochtend ook.' De geplande boswandeling hebben we ingeruild voor Zoom, in de plaats van bomen heeft ze een witte muur met een houtsnede achter zich. Veel krullen en inkepingen, hier en daar een rozet. Een souvenir uit Thailand, zo te horen, waar haar man en zij enkele jaren geleden op vakantie waren. Deze zomer bleef Sayin dichter bij huis. Ze ging op bezoek bij haar schoonfamilie in het Franse Baskenland en verbleef enkele dagen aan de Côte d'Azur. 'We hebben veel gewandeld, veel gerust, lekker gegeten: het heeft deugd gedaan.' Niets te vroeg, want Sayin heeft intense jaren achter de rug. Sinds ze in 2015 aan het hoofd kwam van Special Olympics Belgium, de non-profitorganisatie voor atleten met een verstandelijke beperking, raast ze door de dagen. En met succes: de grootste financiële putten zijn gedicht, het aantal sporters is opgetrokken tot om en nabij de twintigduizend en met enkele geslaagde reclamecampagnes - onder meer die waarin Kevin De Bruyne, Kim Gevaert en Jean-Michel Saive werden afgebeeld als zichzelf, maar dan met het syndroom van Down en de slogan: 'Verdienen wij nu minder supporters?' - heeft ze van Special Olympics een sterk, aantrekkelijk merk gemaakt, nu ook bekend bij het grote publiek. 'Zehra heeft een ongelooflijke energie, zelden meegemaakt', vertelde Piet Steel, voorzitter van uw raad van bestuur, me. 'Ze gaat geregeld in het rood.' Zehra Sayin: Ik heb heel veel energie, ja. Mijn osteopaat zei het onlangs ook: 'Hoe jij om negen uur 's ochtends al zo veel energie kunt hebben, ik begrijp het niet.' Ik ben zo geboren, het is mijn temperament. Ik zie het als een voordeel in mijn werk: ik hak snel knopen door, voel me het best in crisissituaties of op momenten waarop je beslissingen moet nemen. Ik wil geen tijd verliezen, ook niet in mijn dagelijks leven. Ik geloof dat elke seconde belangrijk is en dat we iets niet tot morgen moeten uitstellen als we het ook nu meteen kunnen doen. Mijn vader en mijn broer zijn ook zo, het is iets familiaals, geloof ik. In uw werk hamert u vaak op het belang van de familie van de sporter. Hebt u zelf voldoende oog voor uw familie? Sayin: Oog wel, tijd niet altijd. (lacht) Ik woon vlak bij mijn ouders in Evere, we delen hetzelfde binnenhof, maar ik zie hen niet voldoende. We bellen dagelijks, maar in drukke periodes - en het is altijd druk bij mij - ga ik maar één keer om de drie weken langs. Ik neem te weinig tijd om samen te eten of rustig bij te praten, ik geef het toe. Maar als ik er ben, geef ik hen wel alle aandacht. Alhoewel, ik moet eerlijk zijn: niet zo lang geleden heeft mijn moeder zich kwaad gemaakt omdat ik tijdens een van mijn weinige bezoekjes toch een telefoontje voor het werk had gepleegd. Dat heeft me aan het denken gezet. Ik moet inderdaad wat meer tijd nemen voor mezelf en mijn familie. Als ik bij hen ben, zet ik mijn telefoon voortaan dus op vliegtuigmodus. Hoelang is het geleden dat u een hele dag offline bent geweest? Sayin: (denkt lang na) Tijdens mijn vakantie heb ik drie dagen mijn mails niet gelezen, telt dat? Op de andere dagen was ik er toch elke dag minstens een uur mee bezig, terwijl mijn man ging lopen of zo. 'Zehra is een nogal atypische vrouw om mee samen te zijn', zei uw man. Sayin: (lacht) Hij heeft gelijk. Ik ben eigenlijk altijd aan het werk. Als ik al eens ziek of moe ben, zegt hij: ga toch maar naar je werk, daar zul je je wel beter voelen. En hij heeft gelijk, zodra ik werk voel ik me meestal niet meer moe of ziek. (lacht) We werken allebei veel te veel, het is altijd veel te druk. Om je een idee te geven: ik heb gemakkelijk acht tot tien meetings per dag en drie avonden in de week een fundraising- of een networkingevenement. Veel ben ik dus niet thuis. Ik heb ook geen hobby's, behalve reizen misschien. Ik sport niet, ik schilder niet, ik dans niet. Mijn vrienden en mijn man zie ik honderden verschillende dingen uitproberen, maar ik zit gewoon zo niet in elkaar. In het weekend gaan we soms eens wandelen, maar dat gebeurt nu ook weer niet zo vaak. Hoe komt u tot rust? Sayin: (denkt na) Door te geven, denk ik. Iedere keer wanneer ik voel dat ik me nuttig heb gemaakt voor andere mensen voel ik een soort rust over me neerdalen. En door te slapen. Dat is het enige moment waarop ik alles kan vergeten. In het weekend slaap ik altijd uit, ongegeneerd, dan moet er mij niemand lastigvallen. En we zijn ook op zoek naar een woning buiten Brussel, in Keerbergen of zo. Ik woon al mijn hele leven in de stad, maar nu begin ik toch te merken dat ik graag wat meer in het groen zou wonen. Het zou fijn zijn om thuis wat meer rust te vinden, 's avonds en in het weekend. U bent ook voorzitter van Collectif Huma, een humanistisch fotografencollectief, en houdt toezicht op een weeshuis in Benin. Draagt u net als Atlas het gewicht van de wereld op uw schouders? Sayin: Mijn osteopaat, hij weer, zei dat onlangs ook. Ik heb al een tijdje last van nekpijn en hij maakte dezelfde opmerking: 'De rol van Atlas is niet evident, Zehra.' (denkt na) Ik heb een groot gevoel voor engagement. Dat is het resultaat van mijn opvoeding, denk ik, mijn papa heeft het zo dikwijls herhaald: mensen helpen, iets geven, iets betekenen voor de ander, is goed. Als ik eens een dag vrij heb, is mijn eerste spontane reactie niet: ach, eindelijk, ik ga nu eens rustig ademhalen. Nee, ik denk integendeel: wie kan ik, of kunnen wij, vandaag helpen? Is er iemand uit onze vriendenkring die emotionele steun nodig heeft? Is er een atleet die alleen woont en wat hulp kan gebruiken? Op zulke momenten vergeet ik alles en voel ik veel positieve energie. Het gebeurt heel zelden dat ik last heb van negatieve gevoelens, bijna nooit. En het woord 'stress', dat ken ik niet. Niemand verplicht mij tot iets en ik doe het allemaal met veel plezier, dat scheelt enorm in je beleving. Maar uw nek zit wel geblokkeerd. Sayin: De laatste maanden wel, ja, voor het eerst in mijn leven. Zou ik oud aan het worden zijn? (lacht) Mijn lichaam moet de stress dus wel voelen, ik besef het nu ook. Ik moet mijn lichaam dringend wat meer ruimte geven, wat meer plaats, anders zal ik in de toekomst nog meer pijn hebben. U hebt de ziekte van Lyme. In hoeverre bepaalt dat uw dagelijks leven? Sayin: Tegenwoordig amper nog, maar het is zwaar geweest. Zes jaar geleden heb ik de diagnose gekregen en toen had ik het erg moeilijk: ik had veel last van geheugenverlies, terwijl ik normaal gesproken juist heel goed ben met cijfers, data en rekeningnummers. Ik was moe, kon niet goed meer zien, kon me niet meer concentreren, kon mijn tanden niet meer zelf poetsen en ik moest heel veel medicatie nemen, met acht verschillende soorten antibiotica per dag. Met wat afstand, nu het beter gaat, kan ik ook de voordelen van die periode inzien. Mijn omgeving was vrij hard voor mij - ' Allee Zehra', zei mijn vader toen ik vertelde dat ik zelfs geen deur meer kon openen, omdat ze te zwaar was. 'Is dat nu zo erg? Neem gewoon wat meer tijd, dat lukt toch ook?' Door die ingesteldheid, omdat niemand medelijden had, heb ik mijn hoofd niet laten hangen en ben ik vooruit blijven kijken. Vandaag heeft de ziekte amper nog impact op mijn leven. Mijn spieren doen altijd pijn, maar ik heb manieren gevonden om daarmee om te gaan. Ik probeer er niet aan te denken, en zolang de pijn niet te erg is, lukt dat ook. Ik heb er vrede mee dat de pijn voor de rest van mijn leven bij me zal blijven. (zwijgt even) Nu ik er zo over nadenk, ik bescherm mezelf heel vaak: tegen negatieve mensen, tegen twijfel, tegen pijn. Het moeilijkst is om niet paranoïde te worden ten opzichte van je eigen lichaam, om niet bij elk pijntje te denken dat de situatie weer aan het verslechteren is. Door zo veel te werken, geef ik ook minder aandacht aan elk lichamelijk ongemak. U durft uw vrouwelijke charmes al eens in de strijd te werpen, hebt u in eerdere interviews gezegd. Maar nadat bij u de ziekte van Lyme werd vastgesteld, bent u twintig kilo bijgekomen en ging u twijfelen aan uzelf. Hecht u zo aan uiterlijke schoonheid?Sayin: Dat valt wel mee, maar twintig kilo in een paar maanden is echt veel. Ik was nog te jong, vond ik, en ik ben altijd slank geweest. Ik was ook bang dat ik in mijn job minder goede resultaten zou boeken. Ik was op dat moment marketingverantwoordelijke voor heel Europa en moest veel presentaties geven. En laten we eerlijk zijn: daarbij gebruikt elke vrouw haar lichamelijke charmes, bewust of onbewust. Maar wat bleek: mijn resultaten bleven gelijk, ze werden zelfs wat beter. Ik kon het ook puur met mijn intelligentie, dat was een hele opluchting. Nu geloof ik nog meer in de kracht van mijn verstand dan toen, op mijn negenentwintigste, toen ik nog meer belang hechtte aan de kracht van het lichaam. Kennelijk heeft Jacques Rogge, oud-voorzitter van het Internationaal Olympisch Comité, u ooit gevraagd of er al ooit iemand nee tegen u heeft durven te zeggen? Sayin: Op een vergadering met de Raad van Wijzen van Special Olympics was dat. Mijn antwoord was kort: 'Nee.' (lacht) Ik heb destijds een specialisatie gevolgd in the psychology of persuasion, en blijkbaar heb ik in die opleiding goed opgelet. Overtuigen is mijn job, op een zo spontaan mogelijke manier welteverstaan. Ik communiceer heel vaak met mezelf, ik stel mezelf veel vragen. 'Wil ik dit doen? Of juist niet?' En door die dialoog met mezelf twijfel ik nooit. Ik ben streng voor mezelf, gigantisch, en ook voor mijn omgeving. Maar ik geloof ook gemakkelijk in andere mensen, ik geef gemakkelijk vertrouwen. Dan krijg je veel gedaan, denk ik. 'Zehra voelt zich in alle kringen thuis', zei Piet Steel nog. Sayin: Dat klopt, mijn man zegt dat ook vaak. Onze organisatie is gelinkt aan de familie Kennedy in Amerika en bij hen - of bij de koning en de koningin, waar ik niet zo lang geleden op audiëntie mocht - voel ik me even comfortabel als bij onze sporters. Ik toon diplomatie als het nodig is, maar ik ben niet snel onder de indruk.U komt uit een bescheiden gezin. Hoe zag uw jeugd eruit? Sayin: Heel goed, ik heb een fijne en stabiele jeugd gehad. Mijn vader was verantwoordelijke housekeeper bij Holiday Inn en mijn moeder werkte als poetsvrouw bij de Europese Commissie. Ze zijn elk afzonderlijk naar België gekomen, op hun drieëntwintigste en veertiende, en ze hebben ons drieën - ik heb nog een zus en een broer - er altijd voor behoed om helemaal op te gaan in de lokale Turkse gemeenschap in Brussel. Er kwamen de hele tijd vrienden over de vloer, daar niet van, maar ze wilden ons tonen dat er meer was dan dat. Tot mijn vijfde hebben ze bijvoorbeeld geen woord Turks tegen mij gesproken, zodat ik perfect Frans kon, en de Turkse televisie stond thuis nooit op. Ik herinner me nog goed de eerste keer dat iemand me vroeg of ik het moeilijk had gehad met mijn integratie. 'Welke integratie?' antwoordde ik. (lacht) Ik voel me Belg. Als ik over Turkije spreek, zeg ik 'zij'. Als ik over België spreek 'wij'. Dat zegt alles. Mijn ouders hebben ons alle kansen gegeven, zonder ons druk op te leggen. Als we niets met die kansen hadden gedaan, was het ook goed geweest. Maar we hebben ze gegrepen, de kansen, we zijn alledrie in het buitenland gaan studeren en hebben alledrie een mooie carrière in de bedrijfswereld opgebouwd. Ik ben mijn ouders daar nog altijd dankbaar om. Onbewust wil ik hen in alles wat ik doe waarschijnlijk trots maken, tonen dat ze gelijk hadden toen. Beschouwt u zichzelf als een rolmodel? Sayin: Meer en meer, ja. Zeker voor de jongeren uit de Turkse gemeenschap in ons land, en in Brussel in het bijzonder. Voor jonge mensen die grote keuzes moeten maken: welke studies ze beginnen, of ze wel in België willen blijven... Ik wil hen tonen dat je afkomst geen belemmering hoeft te zijn op de arbeidsmarkt, dat ze door goed te studeren en hard te werken integendeel heel wat kunnen bereiken in dit land. En los van mijn afkomst wil ik ook tonen dat mijn generatie, tussen de dertig en de veertig laten we zeggen, ongelooflijk veel mooie dingen kan realiseren. Ook op het vlak van goede doelen of non-profit. Je hoeft niet per se einde carrière te zijn om je daarvoor te engageren. Het is aan ons om de wereld te veranderen. Maar zelf kinderen krijgen is uw grootste angst, hebt u ooit gezegd. Sayin: Die angst is ondertussen al verminderd, gelukkig. Ik heb altijd gezegd dat ik eerst veel wilde reizen met mijn man en wilde investeren in mijn carrière, en dan pas over kinderen wilde nadenken. Ik ben nu 35, mijn man en ik zijn tien jaar samen, ik denk er stilaan anders over. Als ik in de toekomst kijk, zie ik mezelf als een ceo van een of ander interessant bedrijf, maar ook als mama. Het zal zoeken zijn naar een goede balans tussen de twee, en ook naar een evenwicht tussen mijn lichaam en mijn geest, maar dat moet wel lukken. Al zal het wel in mijn tempo moeten blijven gebeuren, dat spreekt voor zich. (lacht)","Zehra Sayin, ceo van Special Olympics Belgium: 'Ik twijfel nooit'"
5f34204045658d60bcd384d3,https://www.knack.be/nieuws/belgie/de-vernieuwingsoperatie-van-tom-van-grieken-is-het-vlaams-belang-veranderd/article-longread-1628579.html,2020-08-11T19:00:08.000Z,"Het Vlaams Belang wil liever dan ooit meeregeren en het cordon sanitaire kraakt. Is de partij voldoende geëvolueerd voor een machtsdeelname? Knack legt het discours, de inhoud en het personeel onder de loep.\n\n'Zelfde fakkels, nieuw vuur', twitterde Tom Van Grieken na zijn verkiezing tot Vlaams Belang-voorzitter in de herfst van 2014. Heeft Van Grieken daarmee zelf afdoende de vraag beantwoord of zijn VB een andere partij is dan die van zijn voorgangers Gerolf Annemans (2012-2014), Bruno Valkeniers (2008-2012), Frank Vanhecke (1996-2008) en Karel Dillen (1978-1996)?\n\n...\n\n'Zelfde fakkels, nieuw vuur', twitterde Tom Van Grieken na zijn verkiezing tot Vlaams Belang-voorzitter in de herfst van 2014. Heeft Van Grieken daarmee zelf afdoende de vraag beantwoord of zijn VB een andere partij is dan die van zijn voorgangers Gerolf Annemans (2012-2014), Bruno Valkeniers (2008-2012), Frank Vanhecke (1996-2008) en Karel Dillen (1978-1996)? Experts in politiek extremisme Cas Mudde (Universiteit Georgia) en Sarah de Lange (Universiteit Amsterdam) vinden alvast dat de partij wezenlijk niet is veranderd. 'Het VB moet een van de meest stabiele partijen van Europa zijn', zegt De Lange. 'Wat migratie- en familiebeleid betreft, zie ik weinig evolutie. Ze hebben wel een sociaal-economische bocht naar links gemaakt, zoals veel van hun Europese zusterpartijen. Dat kon omdat het geen primair thema was, zoals migratie.' Volgens Mudde staat het VB van Van Grieken voor dezelfde kernwaarden als dat van zijn voorgangers: 'Nativisme - de politiek die zogenaamde ""oorspronkelijke"" bewoners afzet tegen immigranten -, autoritarisme en populisme. Een onafhankelijk Vlaanderen voor ""etnische"" Vlamingen blijft het doel. Het VB is wel, gedwongen door de realiteit dat steeds meer geboren en getogen Vlamingen een migratieachtergrond hebben, geëvolueerd van repatriatie naar assimilatie. Maar die koerswijziging werd al in de jaren negentig ingezet, onder Vanhecke, Dewinter en Annemans.' Wie wel vindt dat de partij is veranderd, zijn ex-VB'ers Koen Dillen en Karim Van Overmeire (sinds 2011 N-VA-lid), met name als het gaat over de retoriek. Dillen: 'Van Grieken heeft een ernstige poging gedaan om die te verzachten. Maar hij heeft niets inhoudelijk gewijzigd, denk ik. Toch vind ik hem geen wolf in schapenvacht.' Volgens Van Overmeire is het VB van vandaag een andere partij dan de partij die hij verliet. 'Wij zaten toen niet alleen in een cordon sanitaire, maar ook in een cordon médiatique. Wat wij ook voorstelden, het werd doodgezwegen. De enige manier om de pers te halen, was met spectaculaire, grensoverschrijdende stunts.' Maar indien het VB ooit zou meeregeren, verwacht Van Overmeire dat de soep niet zo heet zal worden gegeten als ze wordt opgediend. 'Het VB zou snel stoten op wetten en praktische bezwaren om zijn programma te realiseren. We leven in een rechtsstaat met checks-and-balances. Ik zie ook geen voorstellen om de rechtsstaat an sich op non-actief te zetten. Zelfs het 70 puntenprogramma moest je zo niet lezen. Dat was geen plan om uit te voeren, maar een plan om te choqueren, om aandacht te krijgen.' Een mooi voorbeeld van Van Griekens retorische rebranding is het omvormen van de oer-VB-slogan 'Eigen volk eerst' naar 'Onze mensen eerst'. Van Grieken-intimus en Europees Parlementslid Tom Vandendriessche gaf in 2017 in Knack nog een voorbeeld: 'Tom noemt de samenleving een kopje thee: lekker met één klontje suiker erin, ondrinkbare drab met 20 klontjes. Daarmee zeg je hetzelfde wat we altijd al zeiden, maar zonder het over ""verbruining"" te hebben.' Eigenlijk bewandelt Van Grieken het pad dat zijn voorganger Annemans in 2012 uittekende op het congres waarop hij als voorzitter op het schild werd gehesen: 'Wij gaan, goede vrienden, het dan wel anders doen, we gaan niet iets anders doen.' Annemans zei toen ook dat het een vergissing was geweest om in 2004, nadat het Vlaams Blok was veroordeeld wegens racisme, te zeggen dat opvolger Vlaams Belang ""vuil genoeg"" zou blijven. Van Grieken, door vriend en vijand een gentleman genoemd, lijkt dat vuile kantje van zijn partij wel te koesteren. Daarvoor hoef je niet op te duikelen dat hij een schoolfeestje verstoorde omdat er halalvlees werd aangeboden, of dat hij VMO-leider en zelfverklaard nationaalsocialist Bert Eriksson een 'grootse man' heeft genoemd. Recente socialemediaposts zoals 'Multicultureel = Multicrimineel' of 'Dit allochtoon tuig: Kei hard aanpakken!' verschillen nauwelijks van oldskool VB-oneliners van Filip Dewinter. Over die laatste: Dewinter heeft onder Van Grieken weliswaar aan invloed ingeboet, maar hij hoefde zijn retoriek nooit in te tomen. Iemand als Dries Van Langenhove werd door Van Grieken dan weer persoonlijk binnengeloodst als 'partijonafhankelijk activist'. Sindsdien loopt Van Langenhove, oprichter van de extreemrechtse jongerenvereniging Schild & Vrienden, in de kijker als de bekendste Vlaamse fellowtraveller van de internationale alt-rightbeweging. Hoogleraar staatsrecht Hendrik Vuye heeft in zijn laatste maanden als Kamerlid Van Grieken van nabij leren kennen. De twee mannen bespraken, vruchteloos, een electorale samenwerking. 'De tweespalt in die partij, vandaag tussen Van Grieken enerzijds en figuren als Van Langenhove en Sam van Rooy anderzijds, is er altijd geweest', zegt Vuye. 'Maar er is geen plaats voor zulke figuren als Van Grieken van het VB echt een bestuurspartij wil maken. Daarop zijn onze gesprekken ook stukgelopen. Je kunt je toch geen Vlaamse regering indenken met Filip Dewinter of Sam van Rooy als minister? Van Grieken geeft nooit een helder antwoord op de vraag of hij bereid is afstand te doen van dit soort mensen. Dankzij het cordon hoeft hij dat natuurlijk ook niet.' Mudde vindt dat Van Grieken makkelijk wegkomt met het aura van salonfähigheid dat hij zijn partij probeert aan te meten. 'Het knappe is dat hij mensen laat geloven dat zijn partij minder radicaal is geworden zonder de radicalen af te vallen. Meer nog: hij heeft er zelfs extra binnengehaald. Dat hij toch als gematigd geldt, zegt veel meer over de evolutie van de Vlaamse samenleving en de media dan over mogelijke veranderingen binnen het VB.' Wat sommigen de tweespalt binnen het VB noemen, is dan ook eerder een efficiënt rollenspel. Al sinds 1996, toen Frank Vanhecke de fakkel overnam van stichtend voorzitter Karel Dillen, hanteert het VB als organisatiemodel een radicale partij met een zogezegd gematigde voorzitter. En in weerwil van de opgeschoonde retoriek wordt geen enkele partij zo vaak betrapt op het verspreiden van complottheorieën, nepnieuws en leugens als Van Griekens VB. Toen Knack-factchecker Rien Emmery bijvoorbeeld de onwaarheden uitploos die circuleren over (het strafblad van) de zwarte Amerikaanse man George Floyd, wiens dood als gevolg van buitensporig politiegeweld leidde tot de Black Lives Matter-protesten, speelden Van Grieken, Van Langenhove en Van Rooy daarin de hoofdrol (met een eervolle vermelding voor N-VA'er Theo Francken). Jurgen Ceder, oud-VB'er en vandaag redacteur bij het rechtse blad 't Pallieterke, vindt dat zijn voormalige partij ook inhoudelijk is veranderd. 'Er is zeker een evolutie, ten goede én ten kwade. Zo betreur ik dat er veel minder aandacht is voor ethische thema's. Vooral CD&V en N-VA hebben zich over het nieuwe abortuswetsvoorstel laten horen.' Hij betwist ook dat het VB vandaag nog een 'nativistische' partij is. 'Iemand van Afrikaanse of Turkse afkomst, denk ik, zou vandaag probleemloos bij het VB kunnen functioneren. Neem Assita Kanko, geboren in Burkina Faso en Europarlementslid voor de N-VA. Ik hoorde onlangs veel kritiek op haar van VB'ers. Niet omdat ze zwart is, maar omdat ze Engels sprak. (lacht) Ras speelt voor deze generatie geen rol meer, de islamkwestie weegt veel zwaarder door.' Cas Mudde hecht weinig geloof aan echte inhoudelijke koerswijzigingen bij het VB. Door het cordon sanitaire, zegt hij met Vuye, heeft de partij ook nooit de druk gevoeld om te matigen. 'En nu de N-VA zo naar rechts is opgeschoven, is er zelfs eerder een motivatie om te radicaliseren, om het verschil te benadrukken.' Hij blijft erbij dat de belangrijkste verandering de strategie is. 'Karel Dillen wilde dat het VB een zweeppartij zou blijven: andere partijen naar rechts opzwepen, zelf niet deelnemen aan de macht. Van Grieken spreekt nu wel duidelijk zijn wens uit om mee te regeren, zelfs als junior partij. Niet omdat hij meer gematigd is, maar omdat hij een beroepspoliticus is die in een veel vruchtbaardere periode de partij leidt. Dewinter en Annemans zouden die keuze vandaag ook maken, denk ik.' Onderdeel van die gewijzigde strategie is dat het VB vandaag het epitheton 'racistisch' met klem van de hand wijst. Noemden Karel Dillen (in 1984) en Dewinter (in 2015) 'racist' nog een 'eretitel', dan dreigt de partij vandaag met processen tegen wie haar racistisch noemt. Ze werd daarin gesterkt door het arrest van het Antwerpse hof van beroep van 15 oktober 2018, dat bepaalde dat Boekenbeursorganisator Boek.be de aan het Vlaams Belang gelieerde Uitgeverij Egmont niet mag weigeren 'omdat niet is aangetoond dat er acties zijn opgestart tegen het Vlaams Belang wegens racisme'. De Liga voor de Mensenrechten wijst erop dat dit niet betekent dat het Vlaams Belang geen racistische partij is - alleen dat er nog geen klachten zijn in die zin. Racisme aantonen is hoe dan ook ingewikkelder geworden. Mudde, die in de jaren 1990 in Antwerpen onderzoek deed naar het VB, vindt dat het hele racismedebat in Vlaanderen fundamenteel is veranderd. 'Vroeger was alles racisme, inclusief xenofobie en zelfs vermeende xenofobie. Er was een overreactie op het Blok en zijn 70 puntenprogramma. Het debat over de multiculturele samenleving werd niet gevoerd om het VB wind uit de zeilen te nemen. Vandaag is het omgekeerd: doordat de mainstream zo is verrechtst, mag niets nog racisme heten, alleen de meest rauwe, extreme uitingen ervan door marginale extremistische figuren. Dat is gemakkelijker dan vooraanstaande politici op racisme aan te spreken.' Hét gezicht van Van Griekens verruimingsoperatie is Dries Van Langenhove. Zijn tweets en Facebookposts zijn een aaneenschakeling van complottheorieën, vaak uit de context gerukte filmpjes over mensen met een donkere huidskleur die misdrijven plegen, foto's van kickbokstrainingen en ordinair cyberpesten. Rechts opiniemaker Joshua Livestro noemt Schild & Vrienden 'gewoon fascisme'. 'Dat clubje omarmt geweld, dweept met de lichaamscultuur... Enfin, alles wat je al bij Benito Mussolini vond ook.' Ten bewijze hiervan wordt vaak verwezen naar een foto van Van Langenhove met een machinegeweer in de handen. Sprekender dan die éne foto (volgens hem genomen in een toeristenpark voor vrijgezellenfeestjes) is zijn permanente herhaling van begrippen als 'weerbaarheid', 'strijd', foto's van vechttrainingen en agressieve taal tegen andersdenkenden. Het alt-rightvocabularium dat Van Langenhove bezigt, legt bloot hoe het nieuwe VB het anders doet, maar niet iets anders doet dan het oude. Neem 'kansenparels', een uit Nederland overgewaaide en populaire extreemrechtse benaming voor (vermeende) criminelen met een migratieachtergrond. 'Kansenparel' heeft niet de rauwe racistische bijklank van de 'boegnoel' of 'makak' uit verkiezingsfolders die in de jaren 1980 werden uitgedeeld door Vlaams Blokkers. Het is kritiek op een systeem, in casu het zogenaamde linkse pamper- en opengrenzenbeleid, en steekt op typisch sarcastische alt-righttoon de draak met kansengroepenbeleid. Toch is de term niet onschuldig, want hij minimaliseert discriminatie en ridiculiseert het beleid ertegen. Of neem Van Langenhoves gegoochel met historisch beladen begrippen zoals 'volksvijand'. 'En als het van mij afhangt', tweette Van Langenhove op 29 juni, 'zullen @Bart_DeWever, @FranckenTheo en andere N-VA toppers die de MSM met honderden miljoenen per jaar subsidiëren in ruil voor een voorkeursbehandeling de verantwoordelijkheid voor hun collaboratie met deze volksvijanden ook niet zomaar ontlopen.' MSM (Main Stream Media) is alt-rightterminologie voor de pers. 'Volksvijanden' die zich moeten verantwoorden, was exact wat dissidenten moesten doen op de schijnprocessen van Jozef Stalin of in de 'volksrechtbanken' van de nazi's. 'Ja, het taalgebruik is verregaand', vindt Jurgen Ceder. 'Maar ik ben het wel met hem eens dat er een groeiende kloof is tussen een kleine, links-globalistische elite en de gewone man. Die elite, die ik ook extreem gevaarlijk vind, is oververtegenwoordigd in de media.' Koen Dillen, die samen met Ceder het Vlaams Belang verliet, heeft meer reserves. 'Ik begrijp Van Grieken niet. Van Langenhove zal wel een electorale meerwaarde hebben, maar op termijn zal dit een strategische fout blijken. Wat Van Langenhove zegt, is vaak onaanvaardbaar. Zo geeft Van Grieken andere partijen zelf de stok om de hond mee te slaan.' Feitelijk is 'onafhankelijk partijactivist' Van Langenhove totaal ingekapseld in de partij: hij maakt deel uit van de Kamerfractie, zijn interventies worden veelvuldig gedeeld door de partijkanalen, hij werd door de partij op 'fact finding mission' naar de Grieks-Turkse grens gestuurd, is nadrukkelijk aanwezig in de VB-activiteitenkalender en ga zo maar door. Ook Schild & Vrienden (S&V) is een bijhuis van het VB geworden. Vlaams Belang Jongeren poseren op sociale media in S&V-polo's of delen, zoals Jonathan Diels, VBJ-coördinator regio Antwerpen, foto's van hoe ze Van Langenhove helpen bij het inrichten van zijn televisiestudio. Omgekeerd is S&V'er van het eerste uur Brieuc Suys vandaag parlementair medewerker van Europees Parlementslid Filip De Man en medewerker van VB Magazine.Ook Sam van Rooy wordt vaak aangehaald als teken van de geringe fatsoenering van het VB. De 'kroonprins van Dewinter' is diens opvolger als fractieleider in de Antwerpse gemeenteraad en deelt zijn totale afkeer van de islam. Van Rooy werkte even voor de Nederlandse Partij voor de Vrijheid (PVV) van Geert Wilders, tot hij op non-actief werd gezet omdat hij had gefilmd hoe hij vrouwen in een boerka achtervolgde en ze 'tuig' noemde. Hoe fanatiek anti-islam Van Rooy wel denkt, viel ook te lezen in een recent interview met ' t Pallieterke: 'Ik denk helaas ook niet dat er binnen de democratische rechtsstaat maatregelen zijn die het probleem van de islamisering volledig kunnen oplossen.' 'Dat is een heel verregaande en gevaarlijke uitspraak van Sam van Rooy', oordeelt hoogleraar mensenrechten Vuye. 'We moeten goed beseffen dat oplossingen buiten de grenzen van de rechtsstaat zaken zijn als deportatie, opsluiting op grond van religie, discriminatie op grond van religie of afkomst... Zo zegt hij het natuurlijk niet, maar dat is het wel.' Wel komt het VB vandaag minder in opspraak door neonazistische leden of mandatarissen met losse handjes. De jaren zeventig, tachtig en negentig, toen Vlaams Blokkers zoals Roeland Raes, Xavier Buisseret en Roeland van Walleghem zich geregeld in de kijker werkten met veroordelingen wegens geweld en negationisme, waren goudmijnen voor Blokbuster, het Anti-Fascistisch Front (AFF) en Blokwatch. Toch is die tijd niet helemaal voorbij. Achter Van Grieken stond, tijdens zijn overwinningsspeech op 26 mei 2019, bodyguard Jimmy C. Die trad Van Griekens oproep om 'groots te zijn in de overwinning' daags nadien al met de voeten door op Facebook Groen-voorzitster Meyrem Almaci 'onkruid' te noemen en werd begin juni van dit jaar veroordeeld voor 'het creëren van een digitaal kader waarbij het ventileren van racistische meningen wordt uitgelokt en/of aangemoedigd'. En voor de lokale verkiezingen van 2018 moest Van Grieken een tuchtprocedure opstarten tegen vijftien kandidaten nadat Het Laatste Nieuws had gepubliceerd hoe zij zich op sociale media positief uitlieten over Adolf Hitler, de Waffen SS Divisie Langemarck of Tomas Boutens, de wegens het beramen van moordaanslagen op onder meer Dewinter en Dyab Abou Jahjah veroordeelde ex-leider van de extreemrechtse groepering Bloed, Bodem, Eer en Trouw. Dewinter 'grapte' eens dat wie meer diversiteit wilde op televisie, maar moest zorgen voor meer uitzendingen van het Nederlandse programma Opsporing verzocht. Het voorlezen van het jaarverslag van het Interfederaal Gelijkekansencentrum Unia op televisie zou dan weer meer verschillende VB'ers onder de aandacht kunnen brengen. Geen enkele partij is daarin zo aanwezig als het Vlaams Belang. Ofwel vanwege meldingen van uitspraken zoals die van Vlaams volksvertegenwoordiger Filip Brusselmans ('transgenders en holebi's zullen altijd abnormaal blijven') of Aalsters VB'er Steve Herman, die bij een foto van de Gay Pride schreef dat 'deze walgelijke wantoestanden' gestopt moeten worden. Of vanwege veroordelingen zoals die van Tom V.V., kandidaat op de Kortrijkse lijst in 2018, die eind 2019 twee maanden gevangenisstraf met uitstel kreeg en een geldboete voor haatboodschappen als 'Afknallen die zandnikkers'. Tom Van Grieken besloot zijn jongste boek, En nu is het aan ons, met een uitnodiging aan 'alle Vlamingen, ongeacht hun geloof, afkomst, sociale klasse of seksuele voorkeur' om samen met hem zijn missie te realiseren. Enige reserve lijkt daarbij gerechtvaardigd.",De vernieuwingsoperatie van Tom Van Grieken: is het Vlaams Belang veranderd?
5f34587700dfcb37ea925de8,https://www.tijd.be/r/t/1/id/10244938,2020-08-12T19:53:52.000Z,"Dit najaar gaat met 'Streamz' eindelijk een Vlaamse betalende onlinekijkdienst van start. Al is de vraag of die niet hopeloos te laat op de afspraak is.\n\nTelecomoperator Telenet en familiezender VTM zitten duidelijk op hete kolen om hun nieuwe betalende onlinekijkplatform te lanceren. De Europees gerichte nieuwssite Politico verspreidde woensdag het bericht dat de Europese Commissie op het punt stond groen licht te geven voor het 'Vlaamse Netflix', het online betalende streamingplatform dat beide bedrijven in februari aankondigden. Nog geen drie uur later brachten Telenet en DPG Media al de naam, het logo en een portaalsite van het kijkplatform 'Streamz' naar buiten.\n\nWie wou weten wat daarop te zien zal zijn, hoeveel het gaat kosten en wanneer het platform exact de lucht in gaat, kwam bedrogen uit. Die details zijn er nog niet. Met de prelancering wilden Telenet en DPG Media vooral duidelijk maken dat ze klaar zijn om mee te vechten in de streamingstrijd die dit najaar losbarst. Ze heffen daarbij zowaar een patriottistisch ondertoontje aan: de slagzin van Streamz is 'De streamingdienst van bij onz'. Het is een woordgrapje waar sociale media woensdag collectief een vette kluif aan hadden.\n\nKabelknippers\n\nMaar het klopt wel dat DPG Media, het mediapowerhouse dat 8 op de 10 Vlamingen bereikt, en Telenet, de kabelaar annex entertainmentgroep, waarschijnlijk als enige in dit land de bouwblokken in huis hebben om een geloofwaardige Netflix-uitdager uit de grond te stampen. Het draait allemaal rond de strijd tegen giganten zoals Netflix. Zowel DPG Media als Telenet zien zich geconfronteerd met een groeiende groep klanten die er lak aan hebben live en via de kabel het schema van een klassieke zender te volgen. Netflix leerde hen online de programma's te kijken die ze wilden en vooral wanneer ze dat wilden.\n\nZowel DPG Media als Telenet zien zich geconfronteerd met een groeiende groep klanten die er lak aan hebben live en via de kabel het schema van een klassieke zender te volgen.\n\nDie evolutie zet het zakenmodel van zowel DPG Media als Telenet zwaar onder druk. DPG Media moet zijn eigen investeringen in content in de weegschaal leggen met de advertentieomzet, die onmiskenbaar onder druk staat als mensen wegvluchten naar onlineplatformen. De reclameval onder druk van corona draait de bankschroef nog verder aan: begin april waarschuwde eigenaar Christian Van Thillo dat door de lockdown de omzet uit reclame met 15 à 20 procent in elkaar was gezakt. Een eerste voorzichtige oplossing zijn gepersonaliseerde advertenties, reclame op basis van data. Die gebruikt DPG Media onder meer al op zijn gratis kijkplatform VTM Go.\n\nOnline kijken Lokaal (series en films, geen sport) VRT NU - gratis VTM GO - gratis, gepersonaliseerde reclame Vier.be / Vijf.be - gratis, gepersonaliseerde reclame Streamz - gepland voor het najaar, online streamingdienst van Telenet en DPG Media - betalend Internationaal Netflix - betalend Amazon Prime Video - betalend Disney+ - lanceert op 15 september - betalend\n\nTelenet hield lang de boot af voor een 'Vlaams Netflix', maar verkoos in februari toch toe te treden tot een joint venture met DPG Media. Telenet-topman John Porter heeft daar zijn redenen toe. Het bedrijf is van origine wel een kabelaar die vast internet, digitale tv en vaste of mobiele telefonie aanbiedt, maar het kan zijn klanten pas echt 'lijmen' door meer te zijn dan een saai nutsbedrijf. Zo regent het dezer dagen klachten omdat Telenet nog geen deal heeft om de voetbalmatchen van de Jupiler Pro League uit te zenden.\n\nHet telecombedrijf rekent dus op 'content' die het tot in de huiskamer kan brengen. Paradepaardjes waren jarenlang 'Play' en 'Play More', de extra zenderpakketten voor afnemers van digitale tv. Die bekoorden eind juni nog ruim 420.000 klanten. Maar ook daar hangt onmiskenbaar de schaduw van spelers zoals Netflix boven. Telenet is zich zeer bewust van het gevaar van 'kabelknippers', mensen die alleen nog maar tv kijken via onlineplatformen. Het introduceerde 'Tadaam', waarbij je voor 40 euro internet en tv kan afnemen zonder kabel of klassieke digicorder.\n\n82 films Disney haalde de voorbije maanden 82 films weg bij Telenet.\n\nMaar niet alleen kabelknippers zijn een risico. Telenet dreigt ook het slachtoffer te worden van de grote giganten die hun films terugeisen voor de eigen platformen. Disney trok de voorbije maanden in alle stilte in totaal 82 films weg van Play en Play More, omdat het die wil voorbehouden voor zijn eigen streamingplatform Disney+. Dat schiet op 15 september uit de startblokken. De telecomoperator moest in allerijl klassiekers, zoals Sneeuwwitje, vervangen door gelijkaardige kinderfilms van Dreamworks, zoals Shrek.\n\nBouwstenen\n\nRedenen te over om de komende weken en maanden de bouwstenen in elkaar te schuiven voor een Vlaams streamingalternatief. VTM levert de achterliggende technologie, zich daarbij baserend op VTM GO, Telenet vaardigt directeur entertainment Peter Vindevogel af als CEO van het gelijknamige bedrijfje 'Streamz' met 20 werknemers. Toch blijft de vraag of het niet 'too little, too late' is. Een lanceerdatum is er nog niet, terwijl Disney al op 15 september de markt bestormt. Consumenten hebben maar geld voor een beperkt aantal streamingabonnementen.",Vlaanderen plant schuchter vlag in streamingstrijd
5f34587af9b3d7bdb7324cd7,https://www.knack.be/nieuws/belgie/aa-gent-coach-jess-thorup-het-spreekt-voor-zich-dat-we-nu-een-trede-hoger-mikken/article-longread-1628485.html,2020-08-11T19:00:08.000Z,"Ambitieus stapt AA Gent de nieuwe competitie in. Een nieuwe kampioenenviering op de Leie, zoals bij de titel van 2015, is het doel. Jess Thorup, de Deense coach van de Buffalo's, maakt zijn borst al nat. 'Ik zou het laf vinden als we ons verstopten.'\n\nHet was niet de competitiestart waarop de titelfavorieten hadden gerekend. Club Brugge verloor in eigen huis van Charleroi, na een atypische blunder van Brandon Mechele. Een weinig overtuigend AA Gent ging met 2-1 de boot in bij STVV. Vooral bij de tweede Limburgse goal stuntelden de Gentenaars. Het moet beter, beseft Jess Thorup. De Deense coach volgde in oktober 2018 Yves Vanderhaeghe op bij de Buffalo's. 'Bij mijn vorige club speelde ik in mijn derde seizoen kampioen. Ik zie gelijkenissen in hoe dit Gent zich ontwikkelt', zegt hij in fluwelen Scandinavisch-Engels. Vlak voor het interview wordt hij weggeroepen. De dokter, voor een coronatest. 'Bijzonder onaangenaam, en het is al de derde deze week', zegt Thorup. 'Maar als dit de prijs is om opnieuw te voetballen, dan mogen er honderd wattenstaafjes in mijn keel.'\n\n...\n\nHet was niet de competitiestart waarop de titelfavorieten hadden gerekend. Club Brugge verloor in eigen huis van Charleroi, na een atypische blunder van Brandon Mechele. Een weinig overtuigend AA Gent ging met 2-1 de boot in bij STVV. Vooral bij de tweede Limburgse goal stuntelden de Gentenaars. Het moet beter, beseft Jess Thorup. De Deense coach volgde in oktober 2018 Yves Vanderhaeghe op bij de Buffalo's. 'Bij mijn vorige club speelde ik in mijn derde seizoen kampioen. Ik zie gelijkenissen in hoe dit Gent zich ontwikkelt', zegt hij in fluwelen Scandinavisch-Engels. Vlak voor het interview wordt hij weggeroepen. De dokter, voor een coronatest. 'Bijzonder onaangenaam, en het is al de derde deze week', zegt Thorup. 'Maar als dit de prijs is om opnieuw te voetballen, dan mogen er honderd wattenstaafjes in mijn keel.' Er woedt nog steeds een virus. Met welk gevoel begint u aan dit seizoen? Jess Thorup: Dankbaar, want voetbal is voor mij het mooiste wat er is. Het blijft wel een rare tijd, en zoals iedereen heb ik het moeilijk met de machteloosheid. Externe factoren sturen ons leven, niemand weet wat morgen brengt. Gaat de wedstrijd door? Mogen onze fans erbij zijn? Hoe erg wordt die tweede golf? Het ligt niet in onze handen en daar moet je mee omgaan zolang er geen vaccin is. Het verbaast me dat er geen tegenstemmen zijn. Ik heb geen enkele voetballer horen vragen of het wel verstandig is om opnieuw te spelen. Thorup: Ik heb begrip voor je opmerking. Kijk, voetbal is mijn leven. Man, opnieuw spelen, dat betekent alles voor mij! Tegelijk is het zo onbeduidend in vergelijking met wat dokters, verplegers en wetenschappers momenteel doen. Als er iets is wat ik meeneem uit deze pijnlijke crisis, dan is het bescheidenheid over het belang van mijn job. Dat neemt niet weg dat ik erg graag opnieuw op het veld sta. Het was haast een lijfelijk gemis. Het zou best kunnen dat de krachtsverhoudingen helemaal anders zijn na deze lange break. Dat bijvoorbeeld Anderlecht, met al zijn jonge talenten, heel goed begint te draaien. Thorup: Dat kan. Vijf maanden niet op het veld staan: dat is onbekend terrein. Als ik naar mijn eigen team kijk, dan meen ik dat we de lockdownmaanden goed zijn doorgekomen. Een aantal spelers heeft grote stappen gezet, fysiek en zelfs technisch en tactisch. Sinds acht weken kunnen we weer normaal trainen en het was een voorbereiding uit de duizend. De spelers stonden scherp zoals nooit tevoren. Ze beseffen wat ze hebben gemist. Is AA Gent titelkandidaat? Thorup: Ik denk dat wij vorig jaar na Club Brugge de beste ploeg van de competitie waren. Op een gegeven moment stonden we er dichtbij, maar aan het eind van de rit bleek het puntenverschil groot. Club was absoluut de terechte kampioen. Een vuistregel in de sport zegt dat de lat altijd hoger moet. Vorig seizoen werd Gent tweede, dus het spreekt voor zich dat we nu één trede hoger mikken. Zo onverbloemd je ambities uitspreken gebeurt in de Belgische sport niet vaak. Thorup: Dat is niet alleen in België zo. Maar ik zou het laf vinden als we ons verstopten. We hebben een goede ploeg. Het boezemt ons geen angst in om dat luidop te zeggen. Uw voorzitter Ivan De Witte gaf in De Zondag Club Brugge zestig procent kans op de titel, en Gent veertig procent. Thorup: Ik ben al blij dat hij Club toch nog steeds als de grotere favoriet ziet. (lacht) Dat team heeft vorig seizoen fantastisch gepresteerd. Het zou arrogant zijn om te zeggen dat we ons snel even op het niveau van Club zullen hijsen. Ik kijk trouwens niet alleen naar Brugge. Antwerp en Anderlecht hebben ook ambitie. Ik voel dat AA Gent klaar is voor deze uitdaging. We deden mooie transfers, het gevoel zit goed. Bovendien hebben we veel geleerd uit vorig seizoen. Zoals? Thorup: Dat we makkelijk scoren en dat de bal vlot rondgaat als onze bepalende spelers hun dagje hebben. We zijn een aangenaam team om naar te kijken. De keerzijde van de medaille is dat we niet strak genoeg verdedigen. Om kampioen te spelen, mag je gemiddeld niet meer dan één goal per match slikken. Club zat vorig seizoen aan 0,48, bij Gent was dat 1,17. Dat is een grote kloof, maar ik geloof dat we hem kunnen dichten. Meer aandacht voor verdedigen: gaat dat in tegen uw natuur? Thorup: Ik ben een aanvallende coach, ook wanneer ik aan het verdedigen ben. Dat gaat om durf tonen, de tegenstander opzoeken met de dadendrang van een aanvaller. Tegelijk accepteer ik dat de andere ploeg ook kwaliteiten heeft. In sommige matchen moet je geen negentig minuten willen domineren. Soms wacht je beter je moment af. Toen ik uw spelersloopbaan bekeek, sprong één match eruit. Met OB schakelde u in 1994 Real Madrid uit. In Bernabéu wonnen jullie met 0-2. Thorup: Michael Laudrup, ook een Deen, speelde toen bij Real. In de heenmatch klopten ze ons met 2-3. 'In eigen huis verliezen wij nooit met 0-2', zei Laudrup. 'We zijn door naar de volgende ronde.' Big mistake. (lacht) We geloofden er echt in. Zelfs Real Madrid heeft zwakheden en we wisten perfect hoe we die konden uitbuiten. Ook dan heb je heel wat geluk nodig, natuurlijk. De beslissende goal viel in de toegevoegde tijd. We wisten met onze euforie geen blijf. Wat voor speler was u? Thorup: Geen rastalent, eerder het type harde werker dat iedere coach graag in zijn elftal heeft. Ik was een spits die verder keek dan zijn eigen goals. Ik hielp de spelers rondom mij, zeiden de trainers, wat ik een geweldig compliment vond. U bent van de generatie van Danish Dynamite, de bijnaam van het nationale team dat in 1992 onverwacht Europees kampioen werd. Zelf schopte u het nooit tot international. Thorup: Dat zat er niet in. Het Deense voetbal was destijds van zeer hoog niveau. Ook al was ik er zelf niet bij, toch heeft die Europese titel mij gevormd. Niemand geloofde in Denemarken, maar ze hebben het match per match bekeken, elke kans gepakt en aan het eind hadden ze de trofee in handen. Ik onthoud: geloof. Waarom zou je niet op het hoogste mogen mikken? U bent een tijd boekhouder geweest bij Ernst & Young en na uw carrière studeerde u voor vastgoedmakelaar. Thorup: Ernst & Young was in mijn eerste voetbaljaren, voor ik voltijds prof werd. Daar zag ik mijn toekomst niet, in de immobiliën wel. Mensen begeleiden bij de grootste financiële sprong uit hun leven, veel praten, het juiste huis vinden... Ik had het graag gedaan, denk ik. Ik was klaar om eraan te beginnen toen ik, totaal onverwacht, het aanbod kreeg om hulptrainer te worden. Dan ga je in je ziel graven: in welke wereld pas ik? En finaal bleek ik toch een man van het voetbal te zijn. U leunt als trainer sterk op data. Gebeurt het vaak dat de statistieken uw buikgevoel tegenspreken? Thorup: Het mooie aan goede, doorwrochte voetbalstatistieken is dat ze je met andere ogen naar het spel doen kijken. Je houdt aan matchen altijd een gevoel over, een intuïtie die voor jezelf verklaart waarom de dingen zo gelopen zijn. Vaak zit het antwoord in de data. Het kan zijn dat de statistieken vertellen dat je die match eigenlijk had moeten winnen, zelfs als het een zware nederlaag was. Dan weet je dat bijsturen niet nodig is en je misschien eerder op het mentale moet werken. (op dreef) Helemaal interessant zijn data die meerdere wedstrijden omspannen. Die tonen waar de ploeg naar evolueert. Het laat je toe een probleem op te pikken nog voor het je punten kost. Binnen het voetbal staat niet iedereen open voor die benadering, maar ik weet zeker dat over tien jaar elke club statistici inzet. Ik zat drie jaar bij Midtjylland, internationaal misschien wel de referentie op het gebied van data-analyse. De winst is duidelijk. Als je het een kans geeft, gaat er een wereld voor je open. Er woedt onder voetbalstatistici een levendige discussie over de wondergoal van Marco van Basten in de EK-finale van 1988. Van Basten scoorde vanuit een haast onmogelijke hoek met een halfvolley. De statistici zeggen dat hij beter een simpele pass had gegeven aan Ruud Gullit, die beter gepositioneerd stond. Thorup: Dat gaat over wat de kenners expected goals noemen, een erg boeiend onderwerp. Men analyseerde miljoenen schoten om de kans te berekenen dat ze tot een doelpunt leiden. Bij dat schot van Van Basten lag de kans op een goal waarschijnlijk rond de nul. Maar! Je moet oppassen met welke conclusie je daaruit trekt. Het zou dom zijn om een speler te verbieden te schieten vanuit bepaalde posities. Die keuze moet je echt aan hem laten, want onwaarschijnlijke goals tellen ook en je dreigt de intuïtie van je spelers te beknotten. Ik vind wel dat ik de kennis over expected goals moet delen. Mijn spelers kunnen daar veel aan hebben. Wat betekent het als ik hier schiet? Is een andere optie verstandiger? Zijn data niet vooral een poging om vat te krijgen op de factor toeval? Geluk speelt een grote rol in het voetbal, meer dan voetballers of trainers toegeven. Thorup: Ik denk dat je gelijk hebt, al is het moeilijk om daarmee om te gaan. Je geeft bloed, zweet en tranen, maar aan het eind van de rit hangt je toekomst af van een bal die op de paal belandt of net binnen. Van vijf millimeter. De beste ploeg wint niet altijd. De ploeg die het het meest verdient, wint niet altijd. Voetbal kan oneerlijk zijn. Op een bepaalde manier is dat ook de charme. Daniel Kahneman, een psycholoog die de Nobelprijs voor de Economie won, grapte: 'Als ik slaag, dan is dat door mijn talent. Als ik faal, dan zaten de omstandigheden tegen.' Thorup:(lacht luid) Fantastisch! Die quote moet ik eens laten vallen op een persconferentie. Ik had ooit een spits van wie de pers zei dat hij 'een neus voor doelpunten' had. Dat werd zo'n cliché dat het in elk artikel terugkwam. Op zich waren mijn andere aanvallers technisch of tactisch zeker niet minder, maar die ene jongen stond altijd op de juiste plek. Hij scoorde goals die een kind zou binnenschieten. Is dat geluk? Een talent? Of een vaardigheid die ik andere spelers ook kan aanleren? Ik ben er zelf nog niet uit. Telt voor u het resultaat of de manier waarop u wint? Thorup: Ik besef dat het resultaat uiteindelijk de uiterste waarheid is. Winnen is wat telt, zowel voor de club, de fans als voor mijn toekomst. Toch kan een onverdiende overwinning mij diep ongelukkig maken. Want dan weet ik: deze vlieger blijft niet opgaan. Het geluk dat we nu hebben, zal keren. Tevreden zijn na een onterechte nederlaag: lukt dat? Thorup: Dat kan, ja. Ik ben dan wel zo slim om het niet aan de grote klok te hangen. Een blije coach bij een verliezend team: dat begrijpen de mensen niet. Ik zal je een anekdote vertellen. Bij Midtjylland gingen we door een zwakke periode, met pijnlijke nederlagen. Terwijl de statistieken toonden dat we juist erg goed aan het spelen waren. Ik zei tegen de journalisten: 'We staan onder aan de rangschikking, maar ik heb een Klassement van de Gerechtigheid opgesteld en daarin staat Midtjylland op kop.' Veel gelach natuurlijk: wat denkt die snoever wel? Tien wedstrijden later stonden we eerste, elke match gewonnen. Toen kwamen de journalisten terug: hoe zat dat precies met dat Klassement van de Gerechtigheid? U wilt tot in de kleinste details weten hoe het privé met uw spelers gaat. Waarom? Thorup: Om het maximum uit een speler te halen, moet ik het hele plaatje kunnen zien. Hoe is zijn familieleven, wat is zijn achtergrond, wat is zijn cultuur? Wat er buiten de club gebeurt, heeft een rechtstreekse impact op hoe een voetballer presteert. Ik moet weten wat er speelt. Alleen zo kunnen we het samen oplossen. En geen enkele speler zegt: 'Coach, wat ik in mijn privéleven doe, is mijn zaak'? Thorup: Zo scherp zullen ze het niet verwoorden. (lacht) Ik bepaal tenslotte of ze spelen, ze zullen niet gauw zeggen dat de trainer onzin verkoopt. Het gaat er mij om dat je een cultuur van vertrouwen creëert. Spelers kunnen mij alles vertellen en ze hoeven niet bang te zijn dat ik dat tegen hen zal gebruiken. Maar als iemand zijn privézaken liever afschermt, dan is dat prima. Ik maak ook zeker de fout niet om de beste vriend van mijn spelers te willen worden. Ik ga niet met hen kaarten en hang niet met hen aan de toog, want dan wordt het moeilijk om harde beslissingen te nemen, en die horen bij het vak. Werkt het ook andersom? Deelt u zaken uit uw privéleven? Thorup: Af en toe doe ik persoonlijke ontboezemingen die strikt genomen weinig met voetbal te maken hebben, ja. Die wederkerigheid moet er zijn. Een van uw voorgangers bij AA Gent had een speler die vaak op café ging. Een medewerker van de club schaduwde hem en noteerde hoeveel de speler dronk en wanneer hij de zaak verliet. Thorup: Dat zie ik mezelf niet doen. Ik zou hopen dat de speler eerlijk genoeg is om mij te zeggen dat hij een probleem heeft. En als hij het zelf geen probleem vindt, dan zal ik hem proberen te overtuigen dat hij op die manier niet het maximum uit zijn carrière haalt. Maar verbieden, schaduwen... Dat zijn geen duurzame oplossingen. De motivatie om te leven als een prof moet vanuit de speler zelf komen. Het mentale aspect is bepalend in het voetbal van vandaag. Bij Midtjylland vroeg ik een psycholoog om mijn eigen prestaties te evalueren: mijn teamgesprekken, hoe ik overkom in de media... Daar heb ik veel uit geleerd. Ik sluit niet uit dat ik dat bij Gent ook invoer. Een sportpsycholoog zei me dat het toppunt van mentale controle de vrije trappen van Cristiano Ronaldo zijn, met zijn rare, gekunstelde aanloop. Ronaldo mist vaak, toch schiet hij elke keer met de overtuiging dat het gegarandeerd een doelpunt wordt. Thorup: De traditionalisten lachen met dat aanloopje van Ronaldo. Maar als het voor hem werkt? Hij doet het bovendien terwijl hij wéét dat ze met hem lachen. Bij Gent heb ik traptechniekcoaches aangesteld en zelfs een trainer die alleen bezig is met inworpen. Ik kan me voorstellen dat het bij de club excentriek overkwam. Misschien heeft men erom gelachen. Maar die paar procentjes die je wint, zijn dat waard. Je moet vooral nooit denken dat je het allemaal wel weet, dat er niets meer is om te leren. U leest elke dag de Belgische sportkranten. Wat leren die u? Thorup: Wat er leeft. Ik ervaar bijvoorbeeld dat de Belgen verslingerd zijn aan wielrennen. Ik vind dat interessante kennis. Wat trekt jullie aan in die sporters? Wat zegt dat over jullie cultuur? Ik vind het mijn job om dat allemaal te weten, misschien kan ik er hier en daar mijn voordeel mee doen. In het Nederlands lezen lukt, al sta ik minder ver dan ik had gedacht. Op de club is Engels de voertaal. Ik kan te weinig oefenen. Het eerste grote doel is kwalificatie voor de Champions League midden september. Wegens het virus wordt die uitzonderlijk in één wedstrijd afgewerkt. De tegenstander moet nog worden geloot. Thorup: Champions League is het allerhoogste niveau, een droom. Ik hoop dat we verder kunnen bouwen op onze goeie Europa League-campagne van vorig seizoen, maar laten we vooral de competitie niet vergeten. De start is vaak richtinggevend voor de rest van het seizoen.",AA Gent-coach Jess Thorup: 'Het spreekt voor zich dat we nu één trede hoger mikken'
5f34c8f18dcdcdfc4f345da9,https://vrtnws.be/p.nwpwlj5d7,2020-08-13T03:50:52.000Z,"In 2019 schoot in Leuven nagenoeg geen enkele studentenkamer over. “En ook dit jaar ziet het er goed uit”, zegt Ludo Clonen, diensthoofd Studentenhuisvesting bij KU Leuven. Kotwijs, de kotendatabank van de universiteit, beheert 65% van de 42.000 koten die in Leuven beschikbaar zijn. “We hebben nog een 500-tal kamers te huur. Daarmee zitten we op schema.” Wel opvallend lager ligt het aantal verhuurde gesubsidieerde studentenkamers. “We voorzien 2.500 koten voor gezinnen met een laag inkomen. Normaal gezien is de deadline voor een aanvraag half april, maar nu zijn ze nog steeds niet allemaal de deur uit. Vermoedelijk heeft dit te maken met het uitblijven van infodagen: het is vaak op zo’n moment dat knopen worden doorgehakt.”\n\nLees verder onder de foto",Verhuur studentenkoten lijdt niet onder coronacrisis: cijfers vergelijkbaar met voorbije jaren
5f34c8f706dd54cc3f0c56b8,https://www.knack.be/nieuws/belgie/nu-zit-ik-me-te-enerveren-burgemeester-brakel-wil-weten-wie-covid-patienten-zijn/article-news-1629227.html,2020-08-13T01:28:08.000Z,"Open VLD'er Stefaan Devleeschouwer begrijpt niet waarom hij zelf als burgemeester van het relatief zwaar getroffen Brakel geen inzage krijgt in de covid-patiëntgegevens. Begrijpelijke vraag, zegt het Agentschap Zorg en Gezondheid, maar er zijn te veel juridische bezwaren.\n\n'Het Vlaamse en federale niveau hebben de lokale besturen de macht gegeven om de pandemie tegen te houden. Maar het verontwaardigt me dat de burgemeester de individuele patiëntgegevens niet kan inkijken.' Stefaan Devleeschouwer (Open VLD) wil daarom dat er aanpassingen gebeuren in de werkwijze van het contactonderzoek. Brakel kleurt immers erg donker op de kaart met het aantal nieuwe besmettingen.\n\n...\n\n'Het Vlaamse en federale niveau hebben de lokale besturen de macht gegeven om de pandemie tegen te houden. Maar het verontwaardigt me dat de burgemeester de individuele patiëntgegevens niet kan inkijken.' Stefaan Devleeschouwer (Open VLD) wil daarom dat er aanpassingen gebeuren in de werkwijze van het contactonderzoek. Brakel kleurt immers erg donker op de kaart met het aantal nieuwe besmettingen. De lokale besturen krijgen nu immers inzage in de zogenaamde Zorgatlas. Die wordt via Vlaanderen aangeboden aan de burgemeesters en toont tot op straatniveau waar covid-patiënten verblijven. Maar dat is voor vele burgervaders niet voldoende. Zeker wanneer de besmettingen verspreid zitten over meerdere straten en er geen echt patroon te vinden valt.Om aan die verzuchting tegemoet te komen krijgen lokale besturen sinds kort ook inzage in de individuele gegevens van covid-patiënten. Al gaat dat via een omweg via de zorgraden, waarvan er 60 zijn over heel Vlaanderen. Die raden geven de informatie indien nodig aan plaatselijke zorg- of welzijnsmedewerkers, die ermee aan de slag gaan. Zo kunnen OCMW-medewerkers de situatie van kwetsbare profielen die verplicht zijn tot quarantaine beter opvolgen en hun contacten in kaart brengen. Over die werking is de Brakelse burgemeester voor alle duidelijkheid tevreden. 'Maar het verontwaardigt me dat de burgemeester de gegevens niet als een vertrouwenspersoon kan inkijken', zegt hij. 'Ik weet van veel mensen wie er besmet is. Het zou veel vlugger gaan als ik actief zou kunnen meehelpen met het contacteren. Nu zit ik me te enerveren.' Volgens Devleeschouwer zouden mensen het 'appreciëren' als ze werden opgebeld door hun burgemeester.Collega-burgervader Kris Declercq (CD&V) uit Roeselare begrijpt de oproep van Devleeschouwer. 'De vraag leeft ook bij een aantal burgemeesters in onze streek', zegt hij. 'Het is altijd interessanter om met meer dan vier ogen naar data te kijken. Wij moeten zoveel geheimhouden, ik zie geen reden waarom dat nu ook niet zou kunnen.'In het relatief hevig getroffen Antwerpse Borsbeek plaatst men enkele vraagtekens bij het huidige systeem. 'De gegevens worden via heel veel omwegen doorgeven', zegt burgemeester Dis Van Berckelaer (Iedereen Borsbeek). 'Ik vertrouw op de expertise van artsen van de eerstelijnszone, maar tot nu toe zijn slechts de gegevens van 1 van de 40 indexpatiënten doorgegeven.' De data blijven volgens Van Berckelaer evenwel 'terecht' een goed bewaard geheim. In het nabije Edegem kan burgemeester Koen Metsu (N-VA) zich achter de vraag van zijn Brakelse collega scharen. 'Impliciet is het al onze verantwoordelijkheid. Het zou kunnen helpen mochten we de toelating tot meer inzage krijgen.' De N-VA'er heeft zelfs twee voorbeelden van gevallen waarbij het andersom liep en de besmette patiënten zelf het bestuur op de hoogte brachten. In het ene geval ging het om een brandweerman, in het andere betrof het een lesgever in een sportclub. 'Als ze het niet zelf hadden gezegd, waren we het niet te weten gekomen', zegt Metsu. Hoe dan ook vangt Devleeschouwer bot. Er zijn te veel wettelijke bezwaren, zegt het Vlaams Agentschap Zorg en Gezondheid. 'De vraag is goed bedoeld en we begrijpen die ook', zegt woordvoerder Joris Moonens. 'Maar er is een grens op het vlak van privacy. We hebben geen mandaat om de lijsten met medische gegevens dagelijks te overmalen.' Daarom mogen data enkel gedeeld worden met mensen die onder een gedeeld beroepsgeheim vallen. En daar hoort de burgemeester vooralsnog niet bij.",'Nu zit ik me te enerveren': burgemeester Brakel wil weten wie covid-patiënten zijn
5f35397a1632e43e24efc638,https://www.knack.be/nieuws/factchecker/factcheck-nee-dit-is-niet-mary-gestorven-aan-de-effecten-van-5g/article-normal-1629401.html,2020-08-13T09:40:08.000Z,"Op Facebook verschijnt een foto van een gewonde vrouw die 'Mary' zou heten en zou overleden zijn aan de effecten van 5G. Het blijkt te gaan om een selfie van de tv-persoonlijkheid Yasmine Pierards, die hem op haar Instagramaccount plaatste nadat ze werd aangevallen. Volgens juristen is dit soort misbruik van foto's strafbaar.\n\nOp 12 augustus verschijnt onderstaand bericht op de Facebookpagina Gustaaf Verschraegen. Bij de pagina, die bijna 2000 volgers heeft, hoort een duidelijk bewerkte profielfoto van een oudere man, bij de infosectie lezen we dat Verschraegen zichzelf omschrijft als 'een echte Vlaemsche volksheld'.\n\n© Facebook\n\nHet bericht staat amper 24 uur online en wordt in die tijd 17 keer gedeeld. Het lokte al 384 reacties uit en is al door 36.800 Facebookgebruikers gezien.\n\nHet bericht bevat een foto van een zwaar toegetakelde jonge vrouw met een mondmasker rond de kin. In het bijschrift wordt verteld dat de vrouw 'Mary' zou heten, en dat ze zou gestorven zijn aan 5G. De tekst bevat ook een waarschuwing: haar geest zou er nu op uit zijn om iedereen die 5G gebruikt te vermoorden.\n\nDe foto komt ons meteen bekend voor. Ook enkele mensen die reageren op de post, hebben de foto herkend: hij blijkt afkomstig van het Instagramaccount van Yasmine Pierards, een 23-jarige Belgische die in 2018 als verleidster deelnam aan het VT4-programma Temptation Island en nadien ook te zien was in de realityreeks Ex on the Beach op MTV.\n\nPierards postte de foto op 10 augustus. In het begeleidende bericht legt ze uit dat ze werd mishandeld door een man die na een feestje haar huis niet wilde verlaten. Verschillende media berichten op 11 augustus over het incident, onder meer Het Laatste Nieuws en De Standaard.\n\nStrafbaar\n\nVolgens Matthias Dobbelaere-Welvaert, privacyjurist en docent 'Copyrights & Mediarights' bij Erasmus Hogeschool Brussel, is wat de auteur van dit bericht doet een duidelijke inbreuk op het auteursrecht, dat de maker van de foto beschermt. Omdat het om een selfie gaat, is dat in dit geval Pierards zelf.\n\n'Bovendien is het is een inbreuk op het recht op afbeelding, ook portretrecht genoemd, dat de persoon op de foto beschermt. En natuurlijk is het ook een zuivere inbreuk van de privacy van Yasmine Pierards', zegt Dobbelaere-Welvaert.\n\n'Het is niet omdat de dame bekend is van tv dat zij geen portretrecht of privacy meer zou hebben. Politici of bekende personen kunnen zich moeilijk verweren tegen foto's die bijvoorbeeld gemaakt zijn in het parlement of in een tv-studio, maar in dit geval gaat het om een 'intieme' foto die absoluut niet tot doel had om te worden misbruikt. Het feit dat Pierards de foto deelde op Instagram speelt daarbij geen rol.'\n\nVoor de schending van het auteursrecht zou Pierards volgens Dobbelaere-Welvaert een schadevergoeding kunnen vragen, en kunnen eisen dat foto en bericht worden weggehaald. 'Wat haar privacy betreft, ligt het moeilijker. De GDPR-wetgeving voorziet in straffen en boetes voor ondernemingen en overheden die onze data misbruiken, maar helaas niet voor natuurlijke personen.'\n\n'Pierards zou wel een strafprocedure kunnen opstarten wegens laster en eerroof.' Dat de foto hier misbruikt wordt bij een manifest onwaar bericht, zal volgens Dobbelaere-Welvaert meespelen in de beoordeling van de rechter.\n\nCONCLUSIE De vrouw op de foto bij het bericht van Gustaaf Verschraegen heet niet 'Mary' en ze is niet overleden aan 5G, zoals de auteur beweert. De foto is afkomstig van het Instagramaccount van de tv-persoonlijkheid Yasmine Pierards. We beoordelen het bericht daarom als onwaar.\n\nBRONNEN Facebook (12 augustus 2020) Instagram (10 augustus 2020) Het Laatste Nieuws (11 augustus 2020) De Standaard (11 augustus 2020) Mailverkeer met Matthias Dobbelaere-Welvaert op 12 en 13 augustus 2020 Alle bronnen werd laatst geraadpleegd op 13 augustus 2020.\n\nOp 12 augustus verschijnt onderstaand bericht op de Facebookpagina Gustaaf Verschraegen. Bij de pagina, die bijna 2000 volgers heeft, hoort een duidelijk bewerkte profielfoto van een oudere man, bij de infosectie lezen we dat Verschraegen zichzelf omschrijft als 'een echte Vlaemsche volksheld'.Het bericht staat amper 24 uur online en wordt in die tijd 17 keer gedeeld. Het lokte al 384 reacties uit en is al door 36.800 Facebookgebruikers gezien. Het bericht bevat een foto van een zwaar toegetakelde jonge vrouw met een mondmasker rond de kin. In het bijschrift wordt verteld dat de vrouw 'Mary' zou heten, en dat ze zou gestorven zijn aan 5G. De tekst bevat ook een waarschuwing: haar geest zou er nu op uit zijn om iedereen die 5G gebruikt te vermoorden.De foto komt ons meteen bekend voor. Ook enkele mensen die reageren op de post, hebben de foto herkend: hij blijkt afkomstig van het Instagramaccount van Yasmine Pierards, een 23-jarige Belgische die in 2018 als verleidster deelnam aan het VT4-programma Temptation Island en nadien ook te zien was in de realityreeks Ex on the Beach op MTV. Pierards postte de foto op 10 augustus. In het begeleidende bericht legt ze uit dat ze werd mishandeld door een man die na een feestje haar huis niet wilde verlaten. Verschillende media berichten op 11 augustus over het incident, onder meer Het Laatste Nieuws en De Standaard. StrafbaarVolgens Matthias Dobbelaere-Welvaert, privacyjurist en docent 'Copyrights & Mediarights' bij Erasmus Hogeschool Brussel, is wat de auteur van dit bericht doet een duidelijke inbreuk op het auteursrecht, dat de maker van de foto beschermt. Omdat het om een selfie gaat, is dat in dit geval Pierards zelf. 'Bovendien is het is een inbreuk op het recht op afbeelding, ook portretrecht genoemd, dat de persoon op de foto beschermt. En natuurlijk is het ook een zuivere inbreuk van de privacy van Yasmine Pierards', zegt Dobbelaere-Welvaert.'Het is niet omdat de dame bekend is van tv dat zij geen portretrecht of privacy meer zou hebben. Politici of bekende personen kunnen zich moeilijk verweren tegen foto's die bijvoorbeeld gemaakt zijn in het parlement of in een tv-studio, maar in dit geval gaat het om een 'intieme' foto die absoluut niet tot doel had om te worden misbruikt. Het feit dat Pierards de foto deelde op Instagram speelt daarbij geen rol.' Voor de schending van het auteursrecht zou Pierards volgens Dobbelaere-Welvaert een schadevergoeding kunnen vragen, en kunnen eisen dat foto en bericht worden weggehaald. 'Wat haar privacy betreft, ligt het moeilijker. De GDPR-wetgeving voorziet in straffen en boetes voor ondernemingen en overheden die onze data misbruiken, maar helaas niet voor natuurlijke personen.''Pierards zou wel een strafprocedure kunnen opstarten wegens laster en eerroof.' Dat de foto hier misbruikt wordt bij een manifest onwaar bericht, zal volgens Dobbelaere-Welvaert meespelen in de beoordeling van de rechter.","Factcheck: Nee, dit is niet 'Mary', 'gestorven aan de effecten van 5G'"
5f3571b7d4d199402748b9a1,https://www.nieuwsblad.be/cnt/dmf20200813_95278812,2020-08-13T14:36:37.000Z,"Het wordt steeds erger met het blessureleed in Leuven, enkele verdicten zijn nog zwaarder dan verwacht. Marc Brys mist zaterdag in Genk acht pionnen, waarvan liefst zes basisspelers. “Dit heb ik nooit in mijn carrière meegemaakt”, zegt de OHL-coach.\n\nWe geven u een overzichtje van de huidige blessures bij OHL. Liefst vier spelers vielen maandag uit tegen Eupen. Kenneth Schuermans is het zwaarst getroffen met een gescheurde achillespees. Hij is niet zes maanden, zoals eerder gezegd, maar twaalf maanden out. Kapitein Frédéric Duplus moet nog een bijkomende MRI aan zijn knie ondergaan, hij staat twee tot zes maanden aan de kant. Derrick Tshimanga is twee tot vier maanden out met een scheur in de adductor. Mathieu Maertens kampt met een ontsteking aan de lies en is een viertal weken buiten strijd.\n\nOHL miste eerder al vier spelers, en zij geraken waarschijnlijk niet fit voor Genk zaterdag. Samy Kehli is aan de rug geopereerd, Stallone Limbombe heeft een hamstringblessure en Yannick Aguemon kampt met een bilblessure. Die laatste traint sinds vandaag voorzichtig mee, in het beste geval kan hij zaterdag een deel van de wedstrijd afwerken. Aboubakar Keita verblijft in quarantaine na zijn terugkeer uit Ivoorkust, waar hij zijn moeder ging begraven.\n\n“Dit is een opdoffer”, zegt Marc Brys het met een understatement. “Ongezien. Dit heb ik nooit in mijn carrière meegemaakt. Er zijn verschillende sleutelspelers bij. Ik kan maar hopen dat er nu andere spelers aan de oppervlakte komen. Ze zijn alvast supergemotiveerd. We hebben geanalyseerd of we de blessures aan vermoeidheid moeten wijten, maar de data zeggen van niet”, klinkt het. “We hebben zelfs de bloedwaarden geanalyseerd, maar ook daar kwam niks uit. Het lijkt op bad luck.”","Blessureverdicten nog zwaarder dan gevreesd bij OHL, liefst acht spelers ontbreken: “Nog nooit meegemaakt”"
5f36c3354654b24f609525be,https://www.nieuwsblad.be/cnt/dmf20200814_95405946,2020-08-14T14:54:00.000Z,"Minister van Onderwijs Ben Weyts (N-VA) zat vandaag samen met de stakeholders van het onderwijs over de heropstart van de scholen. Daar werd beslist dat er van start zal gegaan worden met code geel. Dat betekent dat alle leerlingen opnieuw vijf dagen per week naar school zullen gaan.\n\nUit verschillende bronnen heeft onze redactie vernomen dat de scholen zullen starten met code geel. Dat nieuws werd ondertussen ook bevestigd met een persbericht van het kabinet van minister Weyts. In het scenario dat in juni op tafel lag, stond dat de kleuters en de leerlingen uit de lagere school dan vijf dagen per week naar school konden gaan. Voor het middelbaar werd er in dat scenario een uitzondering gemaakt. Zij zouden maar vier dagen per week naar school mogen.\n\nMaar dat scenario werd nu dus aangepast. Code geel betekent nu dat alle leerlingen vijf dagen per week naar school mogen. Dat geldt zowel voor de kleuter- en lagere scholen, als ook voor het middelbaar. Volgens de minister weegt “de beperkte epidemiologische impact van de ene schoolvrije dag op woensdag onvoldoende op tegen de organisatorische en pedagogische neveneffecten zodat in code geel standaard wordt uitgegaan van een vijfdaagse schoolweek.”\n\nOok het scenario voor code oranje wordt aangepast. Als dat van kracht wordt, zullen leerlingen in de eerste graad van het secundair onderwijs vijf dagen naar school mogen. De tweede en de derde graad zullen in dat scenario slechts 50 procent van de tijd naar school kunnen en zal er week om week gewerkt worden. Kwetsbare leerlingen uit de tweede en derde graad worden in code oranje wel op school uitgenodigd.\n\nMondmaskers en lokale beslissingen\n\nVerder werd er ook beslist dat de veiligheidsvoorschriften strenger moeten. Zo is al geweten dat leerlingen overal een mondmasker moeten dragen, behalve in de buitenlucht en als ze neerzitten. Ook de regels rond de toegang van derden tot de onderwijsinstelling en de extra-murosactiviteiten worden verstrengd. Wat de precieze regels daarrond zijn, is nog niet duidelijk.\n\nHet is wel mogelijk dat er lokale verschillen zullen zijn. Als gemeenten of steden een bepaalde drempel overschreden hebben, kunnen zijn ervoor kiezen om over te schakelen naar code oranje. Dat geldt dan voor het secundair onderwijs, het hoger onderwijs, volwassenenonderwijs en deeltijds kunstonderwijs. De lokale crisiscel kan op basis van data van Celeval die beslissing maken. De onderwijsminister kan die beslissing goed- of afkeuren.",Officieel: alle leerlingen kunnen op 1 september voltijds naar school
5f36c3383a8d59755c588563,https://www.tijd.be/r/t/1/id/10245208,2020-08-14T15:00:02.000Z,"Van bij het begin van de pandemie waarschuwen experts voor horrorscenario's als het coronavirus Afrika bereikt. Maar vooralsnog is vooral de nevenschade dramatisch.\n\nAlle ingrediënten voor een perfecte storm zijn aanwezig: slechte gezondheidszorg, overbevolkte steden, conflicten, onbetrouwbare regeringen, armoede en onhygiënische levensomstandigheden. Toch blijft Afrika tot nu toe verrassend gespaard van de rampscenario's die zich in het Westen voltrekken. Vorige week rondde het aantal coronabesmettingen er de kaap van 1 miljoen, goed voor amper 5 procent van de besmettingen wereldwijd. Ook de dodentol blijft opvallend laag, met 24.215 doden of 2 procent van het wereldwijde totaal.\n\nOok markant: slechts een handvol landen is goed voor 75 procent van de besmettingen. Naast de grootste brandhaard Zuid-Afrika gaat het om Egypte, Nigeria, Algerije en Ghana. Elders op het continent blijven grote uitbraken uit. En hoewel in juli de alarmbellen afgingen omdat het totale aantal besmettingen verdubbelde van 500.000 naar 1 miljoen lijkt ook die trend sinds kort gekeerd. Vorige week ging de curve voor het eerst naar beneden, vooral omdat de situatie in Zuid-Afrika onder controle lijkt te raken.\n\nHet blijft te vroeg om grote conclusies te trekken, maar de Afrikaanse case is het bestuderen waard om het virus beter te begrijpen en te bestrijden. Wat is er aan de hand?\n\nOnvolledige cijfers\n\nDat de officiële cijfers onvolledig zijn, staat vast. Door slecht werkende overheidsadministraties zijn veel data onbetrouwbaar of afwezig. Zo heeft Tanzania sinds begin mei geen nieuwe updates gerapporteerd. Volgens president John Magufuli is het coronavirus er volledig verdwenen, met de hulp van God. Besmette vrachtwagenchauffeurs aan de grens met Kenia doen anders vermoeden.\n\nOok het gebrek aan testcapaciteit is een probleem. In de wereldwijde strijd om tests en reagentia trekken de armere Afrikaanse landen aan het kortste eind, waardoor een pak minder getest wordt dan in het Westen. Bovendien zijn er grote verschillen tussen de landen onderling. Een land als Zuid-Afrika test relatief veel, met 48 tests per 1.000 inwoners, terwijl Nigeria slechts 2 tests per 1.000 inwoners uitvoerde. Ter vergelijking: België voerde tot nu toe 164 tests per 1.000 inwoners uit.\n\nToch klopt het dat de rampscenario's die velen voorspelden uitblijven, zegt Wim Van Damme, professor Volksgezondheid aan het Instituut voor Tropische Geneeskunde en auteur van een wetenschappelijk artikel over de verspreiding van Covid-19. 'Ik werkte zelf vier maanden in de Congolese hoofdstad Kinshasa, waar surveys over het aantal begrafenissen werden uitgevoerd. Daaruit bleek dat er de voorbije maanden geen oversterfte was. Mijn collega's in andere landen bevestigen dat. Ze zien evenmin een piek in het aantal sterfgevallen of overvolle ziekenhuizen. Alleen Zuid-Afrika is een uitzondering.' De verklaring voor dat fenomeen ligt in een complexe samenhang van factoren. (lees verder onder de grafiek)\n\nSchermvullende weergave ©Mediafin\n\nVroeg op slot\n\nToen in Wuhan de eerste verhalen over een nieuwe ziekte opdoken, schoten de Afrikaanse landen relatief snel in actie. Veel landen hebben nauwe banden met China en leerden uit de ervaring met andere epidemieën zoals ebola en lassakoorts. Daardoor voerden ze sneller dan in andere continenten reisbeperkingen en lockdowns in, vaak nog voor er in een land een eerste besmetting was vastgesteld.\n\nDie maatregelen hebben de verspreiding van het virus ongetwijfeld vertraagd, al werden ze niet altijd even goed gehandhaafd. Tal van Afrikanen werken in de informele economie en kunnen zich onmogelijk aan een strikte lockdown houden als ze willen overleven. De Wereldgezondheidsorganisatie (WHO) waarschuwde dat nieuwe uitbraken dreigen als sommige landen onder druk van de bevolking de maatregelen opheffen.\n\nHele dag in de openlucht\n\nDat de meeste Afrikanen de hele dag in de openlucht leven, is ook een deel van de verklaring. 'De consensus is inmiddels dat het virus zich vooral binnenshuis verspreidt', zegt Van Damme. 'De grote meerderheid van de Afrikanen zit amper binnen, behalve om te slapen. Alleen bars, dancings, kerken en overvolle minibusjes vormen een gevaar, maar die werden overal snel gesloten of stilgelegd. We vermoeden dat de uitbraak in Zuid-Afrika deels aangewakkerd wordt omdat het daar winter is en mensen meer samen kruipen in koude, slecht verluchte ruimtes.'\n\n19,7 jaar De Afrikaanse bevolking is een pak jonger die dan op andere continenten, waardoor ze beter bestand is tegen het coronavirus. De mediaanleeftijd is er 19,7 jaar.\n\nDe lage dodentol kan dan weer verklaard worden door de jonge Afrikaanse bevolking. De mediaanleeftijd in Afrika is 19,7 jaar, vergeleken met 42,5 jaar in Europa. Dat is een pluspunt bij een virus dat vooral levens eist in de oudere lagen van de bevolking. Onderliggende aandoeningen die bij ons een hoger risico vormen - zoals obesitas en diabetes - zijn in Afrika ook veel minder aanwezig, behalve in de steden.\n\nSterker immuunsysteem?\n\nOver bovenstaande verklaringen bestaat intussen ruime wetenschappelijke consensus, maar stilaan duikt nog een andere hypothese op. 'Er zijn redelijke argumenten om aan te nemen dat het immuunsysteem van Afrikanen beter voorbereid is op het coronavirus dan dat van Amerikanen of Europeanen', zegt Van Damme.\n\nEr zijn redelijke argumenten om aan te nemen dat het immuunsysteem van Afrikanen beter voorbereid is op het coronavirus dan dat van Amerikanen of Europeanen. Wim Van Damme Professor Volksgezondheid Instituut voor Tropische Geneeskunde\n\nMeer dan 80 procent van wie Covid-19 krijgen, heeft relatief milde symptomen. Bij de ernstig zieken gaat het dikwijls om een overdreven reactie van het immuunsysteem. Dat slaat tilt, wat tot orgaanfalen en de dood kan leiden. Vermoed wordt dat er een link is met de hygiënische omstandigheden waarin mensen leven. In een recent Science-artikel leggen de wetenschappers de link met de minder hygiënische omstandigheden waarin Afrikanen van kindsaf leven. Hun immuunsysteem komt met allerlei pathogenen in contact, waardoor het beter getraind zou zijn om adequaat op het virus te reageren. Daardoor lopen ze minder risico dat het in overdrive gaat.\n\nOok vaccins die in Afrika in omloop zijn, bijvoorbeeld tegen tbc, zouden het immuunsysteem van de Afrikanen beter tegen het coronavirus wapenen. En dan is er nog de epidemie die in december en januari over een groot deel van het continent raasde. 'Je hebt meerdere coronavirussen, waarvan er vier in omloop zijn in Afrika', zegt Van Damme. 'Als je onlangs met een van die virussen besmet raakte, zal je sneller op een besmetting met een nieuw virus reageren en minder ernstig ziek worden. We onderzoeken nu of de luchtweginfectie die begin dit jaar in grote delen van Congo, Oeganda, Malawi en Tanzania thuishield een coronavirus was, waardoor veel mensen er mogelijks beschermd zijn.'\n\nMassieve nevenschade\n\nHet aantal besmettingen en doden mag dan meevallen in Afrika, de nevenschade van de gesloten grenzen en lockdowns is enorm. De Verenigde Naties voorspellen een groeivertraging van 1,8 tot 2,6 procent door een dalende vraag naar grondstoffen, een kapitaalvlucht en een ineenstorting van het toerisme. Zowat 27 miljoen mensen dreigen in extreme armoede te belanden, vooral in de steden. Daar dreigt na de coronapandemie en hongerpandemie, waarschuwt het VN-voedselhulpprogramma.\n\nOok medisch zijn de gevolgen groot. 'Veel vaccinatieprogramma's liggen stil en mensen hebben schrik om naar de ziekenhuizen te gaan. Over een jaar krijg je daar een terugslag van', zegt Van Damme. Op de lange termijn dreigt de nevenschade zo dodelijker te worden voor de Afrikaanse bevolking dan de pandemie op zich.",Afrika ontspringt de dans in coronapandemie
5f376bf14656c737cb12a46f,https://www.nieuwsblad.be/cnt/dmf20200814_95776582,2020-08-15T01:00:04.000Z,"TikTok. Dat video-appje waar alle tieners ter wereld zot van zijn. Waarmee Julie Vermeire papa Jacques weer hip maakt. Onschuldig puberspeelgoed, dacht u? Vergeet het. TikTok is een dataverzamelmachine, onder het alziend oog van Peking. Een wapen in de strijd om werelddominantie tussen de Chinees en de Amerikaan. Maar kom, maak snel nog een leuk clipje voor het spel ook hier in de ban is.","Hoe TikTok, die gekke video-app van je kinderen, een wapen werd in de strijd om werelddominantie"
5f376bf858eb52a06690c673,http://feeds.nieuwsblad.be/~r/nieuws/snelnieuws/~3/0CLGu-0TG1w/dmf20200814_95405946,2020-08-14T14:54:03.000Z,"Minister van Onderwijs Ben Weyts (N-VA) zat vandaag samen met de stakeholders van het onderwijs over de heropstart van de scholen. Daar werd beslist dat er van start zal gegaan worden met code geel. Dat betekent dat alle leerlingen opnieuw vijf dagen per week naar school zullen gaan.\n\nUit verschillende bronnen heeft onze redactie vernomen dat de scholen zullen starten met code geel. Dat nieuws werd ondertussen ook bevestigd met een persbericht van het kabinet van minister Weyts. In het scenario dat in juni op tafel lag, stond dat de kleuters en de leerlingen uit de lagere school dan vijf dagen per week naar school konden gaan. Voor het middelbaar werd er in dat scenario een uitzondering gemaakt. Zij zouden maar vier dagen per week naar school mogen.\n\nMaar dat scenario werd nu dus aangepast. Code geel betekent nu dat alle leerlingen vijf dagen per week naar school mogen. Dat geldt zowel voor de kleuter- en lagere scholen, als ook voor het middelbaar. Volgens de minister weegt “de beperkte epidemiologische impact van de ene schoolvrije dag op woensdag onvoldoende op tegen de organisatorische en pedagogische neveneffecten zodat in code geel standaard wordt uitgegaan van een vijfdaagse schoolweek.”\n\nOok het scenario voor code oranje wordt aangepast. Als dat van kracht wordt, zullen leerlingen in de eerste graad van het secundair onderwijs vijf dagen naar school mogen. De tweede en de derde graad zullen in dat scenario slechts 50 procent van de tijd naar school kunnen en zal er week om week gewerkt worden. Kwetsbare leerlingen uit de tweede en derde graad worden in code oranje wel op school uitgenodigd.\n\nMondmaskers en lokale beslissingen\n\nVerder werd er ook beslist dat de veiligheidsvoorschriften strenger moeten. Zo moet er vanaf nu in de klas sowieso een mondmasker gedragen worden. Ook de regels rond de toegang van derden tot de onderwijsinstelling en de extra-murosactiviteiten worden verstrengd. Wat de precieze regels daarrond zijn, is nog niet duidelijk.\n\nHet is wel mogelijk dat er lokale verschillen zullen zijn. Als gemeenten of steden een bepaalde drempel overschreden hebben, kunnen zijn ervoor kiezen om over te schakelen naar code oranje. Dat geldt dan voor het secundair onderwijs, het hoger onderwijs, volwassenenonderwijs en deeltijds kunstonderwijs. De lokale crisiscel kan op basis van data van Celeval die beslissing maken. De onderwijsminister kan die beslissing goed- of afkeuren.",Officieel: alle leerlingen kunnen op 1 september voltijds naar school
5f376bf823f4328b212f2cd0,https://www.nieuwsblad.be/cnt/dmf20200815_91576464,2020-08-15T04:04:33.000Z,"De Amerikaanse president Donald Trump heeft vrijdagavond een presidentieel decreet ondertekend dat ByteDance, het moederbedrijf van de populaire video-app TikTok, verplicht om alle data van Amerikaanse gebruikers te verwijderen binnen de 90 dagen.\n\nDaarnaast mag ByteDance geen eigendommen meer bezitten in de VS die gebruikt worden om TikTok te beheren. Trump zet zo druk op het Chinese bedrijf om zijn Amerikaanse activiteiten te verkopen.\n\nAankoop verboden\n\nHet decreet van Trump verbiedt ook retroactief de aankoop van Musical.ly door ByteDance, de app die in 2017 TikTok werd.\n\n“We beschikken over geloofwaardige bewijzen die me doen vermoeden dat ByteDance acties zou kunnen ondernemen die de nationale veiligheid van de VS bedreigen”, aldus Trump in het decreet.\n\nMicrosoft\n\nVorige week tekende Trump ook al een decreet waarin hij de Amerikanen verbiedt om nog transacties te doen met ByteDance. Het verbod zou over 45 dagen ingaan en als dat gebeurt, zou dat het einde van TikTok betekenen in de VS.\n\nDe Amerikaanse softwaregigant Microsoft is momenteel aan het onderhandelen met ByteDance rond de overname van TikTok in de VS en in een handvol andere landen.",Decreet van Trump verplicht moederbedrijf TikTok om data van Amerikaanse gebruikers te verwijderen
5f376bf923f4328b212f2cd1,https://www.nieuwsblad.be/cnt/dmf20200815_91557918,2020-08-15T04:04:09.000Z,"Een 20-jarige vrouw is zaterdag zwaargewond geraakt bij een aanval door een haai voor Shelley Beach, in de buurt van Port Macquarie op de Australische oostkust. Dat meldt met persbureau Australian Associated Press (AAP)\n\nDe vrouw liep ernstige verwondingen op aan het onderbeen, aldus de ambulancediensten van de staat New South Wales.\n\nDit jaar zijn in Australië al zes mensen overleden door aanvallen van haaien, en nog eens zes anderen raakten ernstig gewond, zo blijkt uit data van Taronga Zoo in Sydney. Dat maakt van 2020 een van de ergste jaren tot nu toe op vlak van haaienaanvallen.",Vrouw door haai aangevallen voor Australische oostkust
5f376bf958eb52a06690c679,http://feeds.nieuwsblad.be/~r/nieuws/snelnieuws/~3/I0N0D0Z_Wfo/dmf20200814_95776582,2020-08-15T01:00:04.000Z,"TikTok. Dat video-appje waar alle tieners ter wereld zot van zijn. Waarmee Julie Vermeire papa Jacques weer hip maakt. Onschuldig puberspeelgoed, dacht u? Vergeet het. TikTok is een dataverzamelmachine, onder het alziend oog van Peking. Een wapen in de strijd om werelddominantie tussen de Chinees en de Amerikaan. Maar kom, maak snel nog een leuk clipje voor het spel ook hier in de ban is.","Hoe TikTok, die gekke video-app van je kinderen, een wapen werd in de strijd om werelddominantie"
5f37a4383dabd2aa7bd4fd59,https://www.demorgen.be/nieuws/trump-verplicht-moederbedrijf-tiktok-data-amerikaanse-gebruikers-te-verwijderen~b5525ca1/,2020-08-15T08:02:46.000Z,"De Amerikaanse president Donald Trump heeft vrijdagavond een presidentieel besluit ondertekend dat ByteDance, het moederbedrijf van de populaire video-app TikTok, verplicht om alle data van Amerikaanse gebruikers te verwijderen binnen de 90 dagen.",Trump verplicht moederbedrijf TikTok data Amerikaanse gebruikers te verwijderen
5f37a43af125ee3cf636966c,http://feeds.nieuwsblad.be/~r/nieuws/snelnieuws/~3/vrBx1sF9eks/dmf20200815_91557918,2020-08-15T04:04:09.000Z,"Een 20-jarige vrouw is zaterdag zwaargewond geraakt bij een aanval door een haai voor Shelley Beach, in de buurt van Port Macquarie op de Australische oostkust. Dat meldt met persbureau Australian Associated Press (AAP)\n\nDe vrouw liep ernstige verwondingen op aan het onderbeen, aldus de ambulancediensten van de staat New South Wales.\n\nDit jaar zijn in Australië al zes mensen overleden door aanvallen van haaien, en nog eens zes anderen raakten ernstig gewond, zo blijkt uit data van Taronga Zoo in Sydney. Dat maakt van 2020 een van de ergste jaren tot nu toe op vlak van haaienaanvallen.",Vrouw door haai aangevallen voor Australische oostkust
5f3814b68335c5b99f837003,http://feeds.nieuwsblad.be/~r/life/culinair/~3/2uijnPePoPY/dmf20200815_95152187,2020-08-15T14:18:13.000Z,"ZO ZIT DAT. Wat maakt TikTok zo populair en waarom wil Donald Trump de app verbieden? Video: Het Nieuwsblad\n\nDe video-app TikTok is de laatste jaren razend populair geworden onder jongeren, maar is intussen ook onderwerp van discussie bij wereldleiders. Zo heeft Donald Trump vrijdagavond nog een presidentieel decreet ondertekend waardoor ByteDance, het moederbedrijf van de app, verplicht wordt om data van Amerikaanse gebruikers te verwijderen binnen 90 dagen. De president liet bovendien al eerder verstaan dat hij app zou willen verbieden. Waarom wil hij dat? En wat maakt TikTok eigenlijk zo populair?\n\nLEES OOK. Hoe TikTok, die gekke video-app van je kinderen, een wapen werd in de strijd om werelddominantie\n\nbekijk ook\n\nCéline Dept is met 9,7 miljoen volgers de populairste TikTokker van België: “Ik lig niet wakker van de kritiek”\n\nMeisjes willen TikTokvideo opnemen, maar dat wordt verstoord door opmerkelijke gast\n\nKat Kerkhofs leert Dries Mertens TikTok kennen en hij is er meteen mee weg: “Had hem beloofd het niet te posten...”",ZO ZIT DAT. Wat maakt TikTok zo populair en waarom wil Donald Trump de app verbieden?
5f3814bc3fb1032ef44d34b8,https://www.tijd.be/r/t/1/id/10245424,2020-08-15T16:10:31.000Z,"Volgens de Amerikaanse president is er 'geloofwaardig bewijs' dat de app de veiligheid van de Verenigde Staten bedreigt.\n\nDe Amerikaanse president Donald Trump heeft ByteDance, het moederbedrijf boven de populaire TikTok-app, 90 dagen de tijd gegeven om zijn Amerikaanse activiteiten te verkopen. Het moet ook alle data van Amerikaanse gebruikers verwijderen. Met die demarche probeert Trump de Chinese technologiegroep verder onder druk te zetten om de app aan een Amerikaans bedrijf te verkopen.\n\nDe president ondertekende vrijdagavond een presidentieel decreet over de kwestie. 'We beschikken over geloofwaardige bewijzen die me doen vermoeden dat ByteDance acties kan ondernemen die de nationale veiligheid van de VS bedreigen', klonk het daarin. Trump ziet de strijd om TikTok als een nieuw front in zijn technologie-oorlog met China.\n\nMicrosoft popelt\n\nVorige week tekende Trump ook al een decreet waarin hij de Amerikanen verbiedt nog transacties met ByteDance te doen. Het verbod zou over 45 dagen ingaan. Als dat gebeurt, betekent dat het einde van TikTok in de VS.",Trump voert druk op om TikTok te verkopen
5f384cf819af1d84360ac191,https://www.nieuwsblad.be/cnt/dmf20200815_96114602,2020-08-15T16:29:10.000Z,"David Bramati (52), de flamboyante ploegleider van Deceuninck - Quick-Step, reed achter de kopgroep toen Remco Evenepoel het ravijn indook. “Hij had pijn, maar het belangrijkste was dat hij bij bewustzijn was en kon praten”, zei hij bij VTM.\n\nLEES OOK. Drama voor Remco Evenepoel in Ronde van Lombardije: bekkenbreuk na val in ravijn, seizoen is voorbij\n\nBramati zat in de eerste volgwagen en was snel ter plekke. “We hadden gezien dat zijn data plots ophielden en dat hij dus gevallen was, we hoorden ook op de koersradio over zijn valpartij. Dan zijn we er zo snel mogelijk naartoe gereden. De val zelf hebben we dus niet gezien, we hebben enkel de fiets zien staan toen we aan die brug kwamen.”\n\n“Remco was bij bewustzijn, maar had wel pijn aan zijn rechterbeen. De ambulance was er snel bij om hem uit zijn positie te bevrijden, de dokter was er meteen bij. Hij is nu in het ziekenhuis in Como, samen met onze dokter en Patrick Lefevere. Nu is het afwachten.” Later op de avond raakte bekend dat Evenepoel een breuk aan het bekken opliep.\n\nWachten aan het ziekenhuis. Foto: wvo\n\nVorige week nog zag Deceuninck - Quick-Step sprinter Fabio Jakobsen in het ziekenhuis belanden na een gruwelijke val in de Ronde van Polen. “Het ongeluk van onze ploeg mag nu stoppen”, aldus Bramati.\n\n“Ik ga met mijn collega’s praten. Misschien moet ik deze koers niet meer volgen. Enkele jaren geleden was er al die zware valpartij van Laurens De Plus één bocht eerder, toen reed ik ook achter hem. Voor een sportdirecteur is het geen pretje om een fiets van je renner langs de kant te zien staan, maar niet te weten waar je renner is en hoe het met hem gesteld is. Ik ga volgende keer liever langs de kant staan om drinkbussen aan te geven.”\n\n“Of deze afdaling te gevaarlijk is? Ik weet het niet. Die afdaling ligt al jaren in het parcours en er zijn al veel valpartijen gebeurd. Anderzijds hoort vallen nu eenmaal bij wielrennen. We hadden de afdaling ook goed verkend met Remco, we hebben gedaan wat we moesten doen om ons voor te bereiden.”\n\nLEES OOK. Jakob Fuglsang de sterkste overlever in bewogen Ronde van Lombardije","Ploegleider Davide Bramati was als eerste bij Remco Evenepoel: “Hij kon praten, maar had veel pijn”"
5f38bd72ff62885920e078d3,https://www.nieuwsblad.be/cnt/dmf20200816_91714903,2020-08-16T04:44:12.000Z,"De Amerikaanse president Donald Trump overweegt het Chinese techbedrijf Alibaba in de Verenigde Staten te verbieden. Dat zei hij tijdens een persconferentie zaterdag op zijn golfclub in Bedminster.\n\nHet dreigement van Trump volgt nadat vrijdag het Chinese moederbedrijf van de populaire filmpjesapp TikTok, ByteDance, al is bevolen binnen negentig dagen de Amerikaanse activiteiten te verkopen. Anders zou ook voor TikTok een ban in het verschiet liggen. De app verzamelt volgens Amerikaanse politici te veel data van zijn gebruikers en die zouden zomaar in handen van de Chinese overheid kunnen vallen, denken ze.\n\nLEES OOK. ZO ZIT DAT. Wat maakt TikTok zo populair en waarom wil Donald Trump de app verbieden?\n\nDe president kreeg zaterdag tijdens een persconferentie de vraag of de VS ook andere Chinese bedrijven, zoals internetwinkel Alibaba wil verbieden. “We kijken naar andere zaken, ja”, zei hij volgens persagentschap Reuters.\n\nTrump heeft de handelsrelatie tussen de VS en China tot een van de belangrijkste thema’s gemaakt van zijn presidentschap. Hij is doorgaans kritisch op het Aziatische land, maar prees zaterdag wel China’s aankopen van landbouwproducten uit de VS, waarover de twee landen eind vorig jaar een deal bereikten.",Trump overweegt ook Alibaba in de ban te doen
5f38f5b73c39d20986779b6c,https://www.standaard.be/cnt/dmf20200816_92004584,2020-08-16T05:30:41.000Z,"De Amerikaanse president Donald Trump overweegt het Chinese techbedrijf Alibaba in de Verenigde Staten te verbieden. Dat zei hij tijdens een persconferentie zaterdag op zijn golfclub in Bedminster.\n\nEerder had Trump het Chinese moederbedrijf van de populaire filmpjesapp TikTok, ByteDance, bevolen om binnen negentig dagen de Amerikaanse activiteiten te verkopen. Anders zou ook voor TikTok een ban in het verschiet liggen. De app verzamelt volgens Amerikaanse politici te veel data van zijn gebruikers en die zouden zomaar in handen van de Chinese overheid kunnen vallen.\n\nDe president kreeg zaterdag tijdens een persconferentie de vraag of de VS ook andere Chinese bedrijven, zoals internetwinkel Alibaba wil verbieden. ‘We kijken naar andere zaken, ja’, zei hij volgens persagentschap Reuters.\n\nTrump heeft de handelsrelatie tussen de VS en China tot een van de belangrijkste thema’s van zijn presidentschap gemaakt. Hij is doorgaans kritisch voor het Aziatische land, maar prees zaterdag wel China’s aankopen van landbouwproducten uit de VS, waarover de twee landen eind vorig jaar een deal bereikten.",Trump overweegt ook Alibaba in de ban te doen
5f38f5b8e69fb837ad9a560e,http://feeds.nieuwsblad.be/~r/economie/algemeen/~3/KWUT441skfk/dmf20200816_91714903,2020-08-16T04:44:12.000Z,"De Amerikaanse president Donald Trump overweegt het Chinese techbedrijf Alibaba in de Verenigde Staten te verbieden. Dat zei hij tijdens een persconferentie zaterdag op zijn golfclub in Bedminster.\n\nHet dreigement van Trump volgt nadat vrijdag het Chinese moederbedrijf van de populaire filmpjesapp TikTok, ByteDance, al is bevolen binnen negentig dagen de Amerikaanse activiteiten te verkopen. Anders zou ook voor TikTok een ban in het verschiet liggen. De app verzamelt volgens Amerikaanse politici te veel data van zijn gebruikers en die zouden zomaar in handen van de Chinese overheid kunnen vallen, denken ze.\n\nLEES OOK. ZO ZIT DAT. Wat maakt TikTok zo populair en waarom wil Donald Trump de app verbieden?\n\nDe president kreeg zaterdag tijdens een persconferentie de vraag of de VS ook andere Chinese bedrijven, zoals internetwinkel Alibaba wil verbieden. “We kijken naar andere zaken, ja”, zei hij volgens persagentschap Reuters.\n\nTrump heeft de handelsrelatie tussen de VS en China tot een van de belangrijkste thema’s gemaakt van zijn presidentschap. Hij is doorgaans kritisch op het Aziatische land, maar prees zaterdag wel China’s aankopen van landbouwproducten uit de VS, waarover de twee landen eind vorig jaar een deal bereikten.",Trump overweegt ook Chinese internetwinkel Alibaba in de ban te doen
5f392dfc6d0db74f724def9e,https://www.knack.be/nieuws/belgie/waarom-horen-we-vandaag-zo-weinig-twijfel/article-opinion-1629883.html,2020-08-16T09:38:08.000Z,"Professor Herwig Mannaert (Universiteit Antwerpen) pleit ervoor om in het maatschappelijk debat meer twijfel aan bod te laten komen in het licht van de maatregelen die genomen worden in de coronacrisis.\n\n'Een wetenschapper weet niet altijd het antwoord', zei Rik Torfs onlangs. Of om het met de woorden van de legendarische natuurkundige Richard Feynman te zeggen, 'We need to teach how doubt is not to be feared but welcomed and discussed. It's OK to say, ""I don't know.""'Men kan zich dan ook afvragen waarom we vandaag de dag, op een moment dat wetenschappers meer dan ooit in de media verschijnen en ons dagelijkse leven bepalen, zo weinig twijfel horen. Meer nog, we horen vrijwel enkel zekerheden, ook al lijken die zekerheden vrij snel te veranderen in de tijd.\n\nDe natuurkunde heeft altijd gelijk, zo vertel ik elk jaar aan mijn studenten. Zo stelt de natuurkunde bijvoorbeeld dat een verandering steeds met een kracht gepaard gaat. Maar als de deeltjes van een gas zich spontaan verspreiden, omdat deze zich kriskras bewegen en er dus meer deeltjes van veel naar weinig dan van weinig naar veel bewegen, werkt er echt geen 'echte' kracht op deze deeltjes. Geen nood volgens de natuurkunde, die een symbolische 'diffusiekracht' invoert die een zogezegde kracht uitoefent op individuele deeltjes, gericht van 'dichtbezette' gebieden naar 'dunbezette' gebieden.\n\nWaarom horen we vandaag zo weinig twijfel?\n\nMet andere woorden, de natuurkunde maakt haar eigen gelijk. Dat hoeft op zich niet echt een probleem te zijn, en biedt ontegensprekelijk het voordeel dat verschillende verschijnselen op een eenvormige manier worden beschreven. Maar het betekent wel dat men alles bekijkt en verklaart vanuit een onderliggend paradigma, een bias waarvan men zich niet altijd volledig bewust is. En het in vraag stellen en herbekijken van een dergelijk paradigma is een zeer moeizaam proces, dat met enorme weerstand van de gezaghebbende wetenschappers gepaard gaat, stelde Thomas Kuhn reeds in 1962.\n\nZelden hebben we zo vaak en met zo veel nadruk de woorden gehoord 'luister naar de wetenschappers' en 'luister naar de data' als de laatste maanden. Maar ook deze bewierookte wetenschappers van vandaag, de virologen, kijken naar de sars-CoV-2 data vanuit een impliciet onderliggend paradigma. Tot dit paradigma behoren bijvoorbeeld het positief effect van lockdowns en mondmaskers. En als het aantal infecties groot blijkt te zijn, ondanks de strikte lockdowns en verplichte mondmaskers, wordt er eenvoudig gesteld dat dit anders nog veel groter zou geweest zijn. Met andere woorden, het paradigma lijkt eerder gebruikt te worden om de data te duiden, dan dat de data aangewend wordt om het paradigma te verifiëren. Wat impliciet ook deel uitmaakt van dit heersend paradigma, is het negeren van diverse nadelige effecten van de lockdowns op de volksgezondheid. Nochtans, als de volksgezondheid primeert zoals men zegt, zou je verwachten dat men alle mogelijke negatieve effecten van de lockdowns op de volksgezondheid beschouwt. Denk bijvoorbeeld aan de effecten van massaal jobverlies, bijna explosief stijgende echtscheidingen, talloze additionele faillissementen, langdurige eenzaamheid met bijhorende depressies, en het ontzeggen van toegang tot scholen aan kansarme kinderen. Dit alles samen lijkt toch vrijwel zeker een belangrijk negatief effect op de volksgezondheid te gaan hebben, een effect waarvan we vandaag niet zeker zijn dat het kleiner zal zijn dan dat van de pandemie zelf.\n\nZoals Thomas Kuhn reeds stelde in ""The Structure of Scientific Revolutions"", kunnen we in het algemeen niet verwachten van de gezaghebbende wetenschappers, de experten zouden we vandaag zeggen, dat ze hun eigen paradigma's in vraag stellen. Daarom is het zo belangrijk om twijfel toe te laten in het maatschappelijk debat, en meer aandacht te hebben voor alternatieve stemmen. Maar we horen vandaag juist zeer weinig alternatieve meningen, meer nog, ze worden vaak geweerd of in een negatief daglicht gesteld met het argument dat ze niet van experten afkomstig zijn.\n\nAls anekdotisch voorbeeld van een dergelijk iemand die de experten in vraag stelt, kunnen we bijvoorbeeld Elon Musk vermelden. Hij wordt vaak verguisd omdat hij aan het debat deelneemt zonder expert te zijn. Maar als je iets van de man moet zeggen, is het dat hij herhaaldelijk bewezen heeft paradigma's van de gangbare experten in vraag te stellen en zelfs compleet van de kaart te vegen. Zo stelden de experten van de automobielsector dat het onmogelijk was om elektrische auto's te maken met voldoende actieradius, en dat ze zeker niet grootschalig geproduceerd konden worden. Experten in de ruimtevaart stelden dan weer dat het onmogelijk was om raketten verticaal te laten landen, laat staan op een in de oceaan drijvend ponton. En voor beide sectoren stelden de experten in de bedrijfskunde dat het absolute waanzin was om aan verticale integratie te doen en je bedrijf niet te laten leiden door mensen met MBA-diploma's.\n\nDe grote moeilijkheid of drempel om een heersend paradigma in vraag te stellen, is dat je moet aantonen dat een alternatief paradigma niet zo dramatisch verkeerd of zelfs apocalyptisch is als het dominante paradigma laat uitschijnen. Maar die kans krijg je vrijwel nooit in een wereld die door het gangbare paradigma wordt gedomineerd. Gelukkig is er een land, Zweden genaamd, dat momenteel het paradigma van een aanpak zonder lockdowns en mondmaskers de test van de realiteit laat doorstaan. En die realiteit lijkt in Zweden helemaal niet zo apocalyptisch te zijn als ons door het gangbare paradigma wordt voorgehouden.\n\nHet is helemaal niet de bedoeling om in deze bijdrage een vergelijking in effectiviteit te maken tussen de verschillende aanpakken. Dat zou buiten mijn expertise vallen. Bovendien kan de lezer rustig zelf naar de cijfers en grafieken kijken die voor de verschillende landen aanwezig zijn op het Internet.\n\nWel wil ik pleiten voor het aan bod laten komen van twijfel en alternatieve paradigma's in het maatschappelijk debat. En om in het kader van dit debat bijvoorbeeld stil te staan bij een interessante zin die onlangs in de krant verscheen. 'In Zweden kijken ze naar kwalijke gevolgen van de verspreiding, zoals de overbelasting van de gezondheidszorg en de oversterfte. Hier is het doel om het virus in alle leeftijds- en bevolkingsgroepen in te dijken en te smoren.'\n\nSinds wanneer gaat het niet meer over de kwalijke gevolgen van de pandemie, vroeg ik me ineens af. En gaan we dan ook onze economie en maatschappij compleet plat leggen en ruineren om de griep en verkoudheid in te dijken en te smoren? Gelukkig, denk ik dan, dat onze voorouders dat alvast nooit gedaan hebben.\n\nLaten wij dan ook het huidige debat open en ernstig voeren, al was het maar voor diegenen waarvan wij de voorouders zullen zijn, voor onze kleinkinderen.\n\nHerwig Mannaert is burgerlijk ingenieur en doctor in de toegepaste wetenschappen, en gewoon hoogleraar aan de Universiteit Antwerpen. Van 2011 tot 2018 vice-decaan van de faculteit bedrijfskunde en economie van de UA. Sinds 2011 is hij opleidingsverantwoordelijke van de opleiding handelsingenieur. Daarnaast is hij mede-oprichter van twee bedrijven, NSX BV (een spin-off bedrijf van de UA dat tools maakt om duurzame software te maken en te onderhouden) en Cast4All NV (een bedrijf dat software monitoring oplossingen maakt voor duurzame energie).\n\n'Een wetenschapper weet niet altijd het antwoord', zei Rik Torfs onlangs. Of om het met de woorden van de legendarische natuurkundige Richard Feynman te zeggen, 'We need to teach how doubt is not to be feared but welcomed and discussed. It's OK to say, ""I don't know.""'Men kan zich dan ook afvragen waarom we vandaag de dag, op een moment dat wetenschappers meer dan ooit in de media verschijnen en ons dagelijkse leven bepalen, zo weinig twijfel horen. Meer nog, we horen vrijwel enkel zekerheden, ook al lijken die zekerheden vrij snel te veranderen in de tijd.De natuurkunde heeft altijd gelijk, zo vertel ik elk jaar aan mijn studenten. Zo stelt de natuurkunde bijvoorbeeld dat een verandering steeds met een kracht gepaard gaat. Maar als de deeltjes van een gas zich spontaan verspreiden, omdat deze zich kriskras bewegen en er dus meer deeltjes van veel naar weinig dan van weinig naar veel bewegen, werkt er echt geen 'echte' kracht op deze deeltjes. Geen nood volgens de natuurkunde, die een symbolische 'diffusiekracht' invoert die een zogezegde kracht uitoefent op individuele deeltjes, gericht van 'dichtbezette' gebieden naar 'dunbezette' gebieden. Met andere woorden, de natuurkunde maakt haar eigen gelijk. Dat hoeft op zich niet echt een probleem te zijn, en biedt ontegensprekelijk het voordeel dat verschillende verschijnselen op een eenvormige manier worden beschreven. Maar het betekent wel dat men alles bekijkt en verklaart vanuit een onderliggend paradigma, een bias waarvan men zich niet altijd volledig bewust is. En het in vraag stellen en herbekijken van een dergelijk paradigma is een zeer moeizaam proces, dat met enorme weerstand van de gezaghebbende wetenschappers gepaard gaat, stelde Thomas Kuhn reeds in 1962.Zelden hebben we zo vaak en met zo veel nadruk de woorden gehoord 'luister naar de wetenschappers' en 'luister naar de data' als de laatste maanden. Maar ook deze bewierookte wetenschappers van vandaag, de virologen, kijken naar de sars-CoV-2 data vanuit een impliciet onderliggend paradigma. Tot dit paradigma behoren bijvoorbeeld het positief effect van lockdowns en mondmaskers. En als het aantal infecties groot blijkt te zijn, ondanks de strikte lockdowns en verplichte mondmaskers, wordt er eenvoudig gesteld dat dit anders nog veel groter zou geweest zijn. Met andere woorden, het paradigma lijkt eerder gebruikt te worden om de data te duiden, dan dat de data aangewend wordt om het paradigma te verifiëren. Wat impliciet ook deel uitmaakt van dit heersend paradigma, is het negeren van diverse nadelige effecten van de lockdowns op de volksgezondheid. Nochtans, als de volksgezondheid primeert zoals men zegt, zou je verwachten dat men alle mogelijke negatieve effecten van de lockdowns op de volksgezondheid beschouwt. Denk bijvoorbeeld aan de effecten van massaal jobverlies, bijna explosief stijgende echtscheidingen, talloze additionele faillissementen, langdurige eenzaamheid met bijhorende depressies, en het ontzeggen van toegang tot scholen aan kansarme kinderen. Dit alles samen lijkt toch vrijwel zeker een belangrijk negatief effect op de volksgezondheid te gaan hebben, een effect waarvan we vandaag niet zeker zijn dat het kleiner zal zijn dan dat van de pandemie zelf.Zoals Thomas Kuhn reeds stelde in ""The Structure of Scientific Revolutions"", kunnen we in het algemeen niet verwachten van de gezaghebbende wetenschappers, de experten zouden we vandaag zeggen, dat ze hun eigen paradigma's in vraag stellen. Daarom is het zo belangrijk om twijfel toe te laten in het maatschappelijk debat, en meer aandacht te hebben voor alternatieve stemmen. Maar we horen vandaag juist zeer weinig alternatieve meningen, meer nog, ze worden vaak geweerd of in een negatief daglicht gesteld met het argument dat ze niet van experten afkomstig zijn. Als anekdotisch voorbeeld van een dergelijk iemand die de experten in vraag stelt, kunnen we bijvoorbeeld Elon Musk vermelden. Hij wordt vaak verguisd omdat hij aan het debat deelneemt zonder expert te zijn. Maar als je iets van de man moet zeggen, is het dat hij herhaaldelijk bewezen heeft paradigma's van de gangbare experten in vraag te stellen en zelfs compleet van de kaart te vegen. Zo stelden de experten van de automobielsector dat het onmogelijk was om elektrische auto's te maken met voldoende actieradius, en dat ze zeker niet grootschalig geproduceerd konden worden. Experten in de ruimtevaart stelden dan weer dat het onmogelijk was om raketten verticaal te laten landen, laat staan op een in de oceaan drijvend ponton. En voor beide sectoren stelden de experten in de bedrijfskunde dat het absolute waanzin was om aan verticale integratie te doen en je bedrijf niet te laten leiden door mensen met MBA-diploma's.De grote moeilijkheid of drempel om een heersend paradigma in vraag te stellen, is dat je moet aantonen dat een alternatief paradigma niet zo dramatisch verkeerd of zelfs apocalyptisch is als het dominante paradigma laat uitschijnen. Maar die kans krijg je vrijwel nooit in een wereld die door het gangbare paradigma wordt gedomineerd. Gelukkig is er een land, Zweden genaamd, dat momenteel het paradigma van een aanpak zonder lockdowns en mondmaskers de test van de realiteit laat doorstaan. En die realiteit lijkt in Zweden helemaal niet zo apocalyptisch te zijn als ons door het gangbare paradigma wordt voorgehouden. Het is helemaal niet de bedoeling om in deze bijdrage een vergelijking in effectiviteit te maken tussen de verschillende aanpakken. Dat zou buiten mijn expertise vallen. Bovendien kan de lezer rustig zelf naar de cijfers en grafieken kijken die voor de verschillende landen aanwezig zijn op het Internet. Wel wil ik pleiten voor het aan bod laten komen van twijfel en alternatieve paradigma's in het maatschappelijk debat. En om in het kader van dit debat bijvoorbeeld stil te staan bij een interessante zin die onlangs in de krant verscheen. 'In Zweden kijken ze naar kwalijke gevolgen van de verspreiding, zoals de overbelasting van de gezondheidszorg en de oversterfte. Hier is het doel om het virus in alle leeftijds- en bevolkingsgroepen in te dijken en te smoren.' Sinds wanneer gaat het niet meer over de kwalijke gevolgen van de pandemie, vroeg ik me ineens af. En gaan we dan ook onze economie en maatschappij compleet plat leggen en ruineren om de griep en verkoudheid in te dijken en te smoren? Gelukkig, denk ik dan, dat onze voorouders dat alvast nooit gedaan hebben. Laten wij dan ook het huidige debat open en ernstig voeren, al was het maar voor diegenen waarvan wij de voorouders zullen zijn, voor onze kleinkinderen.Herwig Mannaert is burgerlijk ingenieur en doctor in de toegepaste wetenschappen, en gewoon hoogleraar aan de Universiteit Antwerpen. Van 2011 tot 2018 vice-decaan van de faculteit bedrijfskunde en economie van de UA. Sinds 2011 is hij opleidingsverantwoordelijke van de opleiding handelsingenieur. Daarnaast is hij mede-oprichter van twee bedrijven, NSX BV (een spin-off bedrijf van de UA dat tools maakt om duurzame software te maken en te onderhouden) en Cast4All NV (een bedrijf dat software monitoring oplossingen maakt voor duurzame energie).",'Waarom horen we vandaag zo weinig twijfel?'
5f396635aff9dee4924a0264,https://www.nieuwsblad.be/cnt/dmf20200816_94701953,2020-08-16T13:01:01.000Z,"Caleb Ewan heeft Lotto-Soudal de zege bezorgd in de openingsetappe van de Ronde van Wallonië.\n\nNa 187 kilometer tussen Soignies en Templeuve volgde er zoals verwacht een massasprint. Daarin haalde Ewan het voor de Ierse kampioen Sam Bennett (Deceuninck-Quick-Step) en Belgisch kampioen Tim Merlier (Alpecin-Fenix). Ewan is meteen ook de eerste leider.\n\nVoor Ewan is het de vierde overwinning dit seizoen. Begin dit jaar won hij twee etappes in de Tour Down Under en één rit in de UAE Tour.\n\nMaandag leggen de renners 172,3 kilometer af tussen Frasnez-Lez-Anvaing en Waver. De vierdaagse rittenkoers eindigt woensdag.\n\nNormaal wordt de Ronde van Wallonië gereden in juli, deels tijdens de Tour, maar omwille van de coronacrisis werd geschoven met de data.",Caleb Ewan is de snelste in openingsetappe Ronde van Wallonië
5f39663856f05803fa831421,https://www.standaard.be/cnt/dmf20200816_94701953,2020-08-16T13:01:01.000Z,"Caleb Ewan heeft Lotto-Soudal de zege bezorgd in de openingsetappe van de Ronde van Wallonië.\n\nNa 187 kilometer tussen Soignies en Templeuve volgde er zoals verwacht een massasprint. Daarin haalde Ewan het voor de Ierse kampioen Sam Bennett (Deceuninck-Quick-Step) en Belgisch kampioen Tim Merlier (Alpecin-Fenix). Ewan is meteen ook de eerste leider.\n\nVoor Ewan is het de vierde overwinning dit seizoen. Begin dit jaar won hij twee etappes in de Tour Down Under en één rit in de UAE Tour.\n\nMaandag leggen de renners 172,3 kilometer af tussen Frasnez-Lez-Anvaing en Waver. De vierdaagse rittenkoers eindigt woensdag.\n\nNormaal wordt de Ronde van Wallonië gereden in juli, deels tijdens de Tour, maar omwille van de coronacrisis werd geschoven met de data.",Caleb Ewan is de snelste in openingsetappe Ronde van Wallonië
5f396639aff9dee4924a026e,https://www.hbvl.be/cnt/dmf20200816_94701953/caleb-ewan-is-de-snelste-in-openingsetappe-ronde-van-wallonie,2020-08-16T13:01:01.000Z,"Caleb Ewan heeft Lotto-Soudal de zege bezorgd in de openingsetappe van de Ronde van Wallonië.\n\nNa 187 kilometer tussen Soignies en Templeuve volgde er zoals verwacht een massasprint. Daarin haalde Ewan het voor de Ierse kampioen Sam Bennett (Deceuninck-Quick-Step) en Belgisch kampioen Tim Merlier (Alpecin-Fenix). Ewan is meteen ook de eerste leider.\n\nVoor Ewan is het de vierde overwinning dit seizoen. Begin dit jaar won hij twee etappes in de Tour Down Under en één rit in de UAE Tour.\n\nMaandag leggen de renners 172,3 kilometer af tussen Frasnez-Lez-Anvaing en Waver. De vierdaagse rittenkoers eindigt woensdag.\n\nNormaal wordt de Ronde van Wallonië gereden in juli, deels tijdens de Tour, maar omwille van de coronacrisis werd geschoven met de data.",Caleb Ewan is de snelste in openingsetappe Ronde van Wallonië
5f39663eee4ece6efbc40147,https://www.gva.be/cnt/dmf20200816_94701953/caleb-ewan-is-de-snelste-in-openingsetappe-ronde-van-wallonie,2020-08-16T13:01:01.000Z,"Caleb Ewan heeft Lotto-Soudal de zege bezorgd in de openingsetappe van de Ronde van Wallonië.\n\nNa 187 kilometer tussen Soignies en Templeuve volgde er zoals verwacht een massasprint. Daarin haalde Ewan het voor de Ierse kampioen Sam Bennett (Deceuninck-Quick-Step) en Belgisch kampioen Tim Merlier (Alpecin-Fenix). Ewan is meteen ook de eerste leider.\n\nVoor Ewan is het de vierde overwinning dit seizoen. Begin dit jaar won hij twee etappes in de Tour Down Under en één rit in de UAE Tour.\n\nMaandag leggen de renners 172,3 kilometer af tussen Frasnez-Lez-Anvaing en Waver. De vierdaagse rittenkoers eindigt woensdag.\n\nNormaal wordt de Ronde van Wallonië gereden in juli, deels tijdens de Tour, maar omwille van de coronacrisis werd geschoven met de data.",Caleb Ewan is de snelste in openingsetappe Ronde van Wallonië
5f3a4737f0b0d7a6afd1f296,https://www.standaard.be/cnt/dmf20200817_92816398,2020-08-17T07:48:54.000Z,"Bye, bye ‘Abenomics’. De Japanse economie is in het tweede kwartaal met liefst 7,8 procent gekrompen. Het Japanse bbp is nu al ruim een kwart kleiner dan voor corona.\n\nOok Japan ontsnapt niet aan de verwoestende impact van corona op de economie. ’s Werelds derde grootste economie kromp in het tweede kwartaal nogmaals met 7,8 procent, tot een niveau dat 27,8% lager ligt dan een jaar eerder. Een triest record. Nooit eerder sinds er vergelijkbare data beschikbaar zijn (sinds 1955) viel de economische activiteit in het land op dergelijke schaal terug.\n\nDat wordt voor een groot deel verklaard door de forse terugval van de consumptie door particulieren, die 28,9 procent terugviel op jaarbasis. Nu er ook in Japan heropflakkeringen zijn van het coronavirus, blijven de Japanners massaal weg uit winkels en supermarkten. Tegelijk blijft ook de vraag in het buitenland zwak, waardoor de export van Japanse auto’s en elektronica ver onder niveau blijft.\n\nHet gevolg daarvan is dat het bruto binnenlands product (bbp) van het land nu teruggevallen is naar het niveau van voor de introductie van ‘Abenomics’ in 2012, het bekende stimulusbeleid van de Japanse premier Abe dat het land na twee decennia van deflatie en economische stagnatie deed heropleven. Wat betekent dat de coronapandemie alle economische winst sinds 2012 van de Japanse tabellen heeft geveegd.",Japanse economie krijgt nieuwe klap van jewelste
5f3b607639ea8be055f810eb,https://www.standaard.be/cnt/dmf20200818_91635299,2020-08-18T04:29:03.000Z,"Het aantal besmettingen is opnieuw licht gedaald. Gezondheidsinstituut Sciensano meldt gemiddeld 532,6 besmettingen per dag voor de periode tussen 8 en 14 augustus. Het aantal ziekenhuisopnames steeg tot 33,1 per dag en het aantal sterfgevallen tot 8,6.\n\nVolgens de cijfers die Sciensano dinsdag vrijgeeft is het gemiddeld aantal dagelijkse besmettingen tussen 8 en 14 augustus gedaald tot 532,6 (afgerond 533). Dat is een daling van 14 procent ten opzicht van een week eerder (1 tot 7 augustus). Het gemiddeld aantal besmettingen daalt dus voor de tweede dag op rij.\n\nHet aantal hospitalisaties ten gevolgen van covid-19 stijgt wel verder. Tussen 8 en 14 augustus werden elke dag gemiddeld 33,1 (afgerond 33) mensen opgenomen. Ook het aantal sterfgevallen steeg met 24 procent naar 8,6 (afgrond) 9 per dag.\n\nOp zich hoeft de stijging van het aantal ziekenhuisopnames en sterfgevallen niet te verbazen. Veel patiënten worden nog niet meteen bij het vaststellen van de besmetting in het ziekenhuis opgenomen. Ook overlijdens volgen pas enige tijd na het vaststellen van de ziekte. Dus pas als het aantal besmettingen al enige tijd zakt, zullen ook de overlijdens en nieuwe opnames weer afnemen.\n\nEr liggen nu 339 mensen in het ziekenhuis (+3) van wie 90 op de intensieve zorgen (+4). Van hen worden er 45 beademend (+3).\n\nDe database van Sciensano wordt elke dag tot 9 uur bijgewerkt. Dit artikel kan dus nog geupdatet worden.","Aantal besmettingen daalt opnieuw licht, ziekenhuisopnamens en doden stijgen wel"
5f3b98ba67776c208e56c104,https://www.nieuwsblad.be/cnt/dmf20200818_92969276,2020-08-18T07:55:49.000Z,"Ook softwareconcern Oracle is naar verluidt geïnteresseerd in een overname van filmpjesapp TikTok. Persbureau Bloomberg meldt op basis van ingewijden dat de Amerikaanse leverancier van bedrijfssoftware overweegt een bod te doen op de Chinese app, die de laatste tijd flink onder vuur ligt in de Verenigde Staten. Met dat bod zou Oracle onder meer Microsoft de loef willen afsteken.\n\nOracle heeft volgens de bronnen al andere partijen benaderd, waaronder investeerder Sequoia Capital, om samen te werken aan een overnamevoorstel voor de activiteiten van de app in de VS, Canada, Australië en Nieuw-Zeeland. Om hoeveel geld het gaat is niet duidelijk. De Amerikaanse tak van TikTok is eerder door kenners gewaardeerd op zowat 20 miljard tot 50 miljard dollar. Oracle, ‘s werelds op een na grootste softwaremaker, wilde zelf geen commentaar geven.\n\nMocht deze poging van Oracle doorgezet worden, dan zet dit de onderhandelingspositie van Microsoft waarschijnlijk onder druk. Microsoft is tot nu toe de enige partij die heeft bevestigd met de Chinese eigenaar van TikTok, ByteDance, in gesprek te zijn. Eerder kwam al aan het licht dat waarschijnlijk ook Twitter interesse heeft in het van spionagepraktijken beschuldigde TikTok.\n\nDe populaire filmpjesapp verzamelt volgens Amerikaanse politici te veel data van zijn gebruikers en die zou zomaar in handen van de Chinese overheid kunnen vallen, denken ze. President Donald Trump heeft daarom per decreet bevolen dat TikTok half september verboden wordt in de VS, tenzij de Amerikaanse tak dan verkocht is.\n\nLEES OOK. Hoe TikTok, die gekke video-app van je kinderen, een wapen werd in de strijd om werelddominantie",‘Softwareconcern Oracle is ook in de race om TikTok in te lijven’
5f3bd0fa698dc82c42e71b66,https://www.tijd.be/r/t/1/id/10245766,2020-08-18T11:33:46.000Z,"De Nederlandse bank ING en de supermarktketen Ahold Delhaize hebben een nieuwe betaalmethode bedacht die afrekenen aan de kassa of online vlotter en veiliger moet maken. Voorlopig kan dat alleen in Nederland, al laat ING België de deur op een kier om het systeem ook hier te lanceren.\n\nMet het nieuwe betaalsysteem richten Ahold Delhaize en ING zich op vaste klanten die geen zin hebben om persoonlijke gegevens achter te laten als ze betalen, meldt Het Financieele Dagblad dinsdag.\n\nDe nieuwe betaalmethode werkt met zogenaamde 'tokens', zeg maar een uniek digitaal nummer dat gelinkt is aan de krediet- of betaalkaart van de klant. ING geeft dat klantennummer aan de winkel van Ahold Delhaize, maar andere persoonlijke data zoals het kaart- en rekeningnummer worden niet gedeeld. Pas als wordt betaald, online of aan de kassa, wordt de token gekoppeld aan de betaal- of kredietkaart.\n\nFraude beperken\n\nDie manier van werken maakt de kans op fraude veel kleiner. Omdat de (web)winkel enkel info over de tokens bezit, kunnen hackers niet langer aan de haal met kaart- en andere persoonsgegevens van klanten.\n\nDe technologie wordt nu al gebruikt voor mobiele contactloze betalingen via Google Pay of Apple Pay en voor betalingen met de smartwatch, -ring of -armband. Maar ING en Ahold Delhaize willen dat nu op grotere schaal mogelijk maken in hun winkels, zowel fysiek als online.\n\nPilootproject\n\nOf klanten van de Belgische Albert Heijn- en Delhaize-winkels straks met de tokens aan de slag kunnen gaan, valt nog af te wachten. Voorlopig gaat het nog om een proefproject in Nederland. 'Op basis daarvan wordt een verdere uitrol gepland,' zegt Peter Dercon, de woordvoerder van ING België.\n\n'België staat nog niet op de planning. Maar we bekijken altijd of we innovaties in een van onze landen naar andere landen kunnen uitvoeren', klinkt het.",Ahold Delhaize en ING lanceren eigen betaalsysteem
5f3c4176fa989a4114495e26,https://www.standaard.be/cnt/dmf20200818_96383504,2020-08-18T17:32:14.000Z,"Kinderen verblijven gemiddeld drie dagen in het ziekenhuis met covid-19. Volwassenen blijven meer dan twee keer zo lang gehospitaliseerd.\n\nTerwijl de mediaan van de verblijfsduur van kinderen die met covid-19 in het ziekenhuis opgenomen zijn drie dagen bedraagt, is die mediaan bij de totale bevolking acht dagen, meer dan dubbel zoveel dus. Bovendien maken kinderen slechts 1,6 procent van het totaal aantal gehospitaliseerde patiënten uit, terwijl ze 3 procent van de bevestigde gevallen vertegenwoordigen.\n\nDat blijkt uit een nieuw rapport van Sciensano naar de kenmerken van besmettingen met covid-19 bij kinderen in België.\n\nHet gezondheidsinstituut bracht labodata, schoolgegevens en informatie van ziekenhuisopnames samen om een beter zicht te krijgen op de impact van het nieuwe coronavirus op kinderen. De bestudeerde periode liep van 15 maart tot en met 28 juni. Toen werd bij in totaal 1.511 kinderen een positieve covid-19-test gerapporteerd.\n\nDaarmee ligt het aantal bevestigde gevallen bij kinderen laag. Kinderen worden dan wel minder getest, maar ook als ze in de onderzochte periode wel getest werden, was het resultaat minder vaak positief dan bij volwassenen (1,8 procent tegenover 6,3).\n\nHet aantal bevestigde gevallen bij kinderen was goed voor 3 procent van het totaal aantal infecties. Kinderen stonden dan weer in voor 1,6 procent van het aantal ziekenhuisopnames. Meer dan 80 procent van die ziekenhuisopnames verliep zonder ernstige complicaties. ’De verblijfsduur van kinderen in het ziekenhuis was dan ook meestal kort (mediaan van 3 dagen) en lag beduidend lager dan die voor alle patiënten in de hospitaalsurveillance (mediaan van 8 dagen)’, leest het rapport.\n\nOpvallend is wel dat kinderen jonger dan 3 maanden een groot deel van de hospitalisaties bij kinderen vertegenwoordigden. ‘Dit wordt vermoedelijk verklaard door het feit dat koorts bij deze jonge kinderen een alarmsignaal is dat snel tot het uitvoeren van een diagnostische test leidt en het feit dat een positieve test in deze leeftijdsgroep meer bezorgdheid opwekt’, luidt het.\n\nVan de Belgische gehospitaliseerde kinderen kwam 3 procent op intensieve zorg terecht, terwijl een grote Europese studie over 8 procent sprak. Ook hier ziet Sciensano een mogelijk logische verklaring, want anders dan de Belgische studie, hield het Europees onderzoek vooral rekening met de input van gespecialiseerde pediatrische ziekenhuizen, ‘waardoor de beschreven ziekenhuispopulatie in die studie mogelijk ernstiger ziek was’.\n\nScholen\n\nWat het aantal covid-19-gevallen op scholen betreft, heeft Sciensano weet van 378 infecties (270 bij leerlingen en 108 bij personeelsleden). Er werd ‘een beperkt aantal’ secundaire gevallen gerapporteerd: 11 personeelsleden en 36 leerlingen werden vermoedelijk besmet na contact op school. Uiteraard was tijdens de onderzochte periode afstandsonderwijs de regel, zeker in het middelbaar onderwijs.\n\nIn het rapport schrijft Sciensano dat er nog discussie bestaat over de mate waarin kinderen bijdragen tot de verspreiding van het virus. Uit buitenlandse studies blijkt dat kinderen zelden de ziekte in hun huishouden binnenbrengen en ook op school het virus niet vaak doorgeven, maar anderzijds is in een middelbare school in Israël sprake van een grote uitbraak met 153 besmette leerlingen en 25 besmette leerkrachten. Duitse laboresultaten van 3.712 covid-19-patiënten tonen dan weer aan dat de virale lading bij jonge kinderen niet verschilt van die bij volwassenen.",Kinderen genezen sneller van covid-19
5f3c417bda27a3243447d1f5,https://www.tijd.be/r/t/1/id/10245944,2020-08-18T20:35:35.000Z,"Onderzoekers van Facebook en een universitair ziekenhuis in New York zijn erin geslaagd algoritmes zo te trainen dat ze met een kwart van de data een MRI-scan kunnen maken.\n\nWie al eens een MRI-scan onderging, weet dat het een onaangename ervaring is. Voor de scan, die via magnetische velden beelden van het brein of andere organen maakt, moeten patiënten tientallen minuten in een koker liggen. Onderzoekers van Facebook en het NYU Langone Health zijn erin geslaagd dat proces te bespoedigen. De MRI-scan kan tot vier keer sneller gebeuren. Dat maakt de ervaring niet alleen aangenamer voor de patiënten, maar leidt ook sneller tot een diagnose. De scanner kan ook meer patiënten verwerken.\n\nHet project 'FastMRI' vertrok van de vraag of het maken van MRI-beelden ook kan met een fractie van de beschikbare data. De wetenschappers trainden een zelflerend algoritme met reeksen van telkens twee keer dezelfde beelden, zowel in lage als in hoge resolutie. Het algoritme leerde zo in abstracto hoe een medische scan eruitziet en hoe een voorspelling valt te maken over de finale uitkomst op basis van minder data. Het gaat wel nog om beelden van het hele lichaam, zij het in een lagere resolutie.\n\n'Het systeem kent de algemene structuur van een medisch beeld', legt radiologieprofessor Dan Sodickson uit aan de technologiewebsite The Verge. 'Wat aan de scan van een individuele patiënt uniek is, vullen we daarna in op basis van de beschikbare data.' Het algoritme komt tot beelden die voor het maken van diagnoses inwisselbaar zijn met die die via de klassieke weg zijn verkregen. 'We kijken niet naar de beeldkwaliteit. We zeggen dat radiologen dezelfde diagnoses maken. Ze missen niets', zegt Sodickson.\n\nDe technologie is na twee jaar onderzoek als klinische studie verschenen in de American Journal of Roentgenology. De volgende stap is ze breed beschikbaar te maken voor ziekenhuizen. Het zelflerend algoritme is als open beschikbaar software ontwikkeld en kan makkelijk in MRI-scanners geïntegreerd worden, zonder dat de hardware aangepast moet worden. De onderzoekers zouden in gesprek zijn met de belangrijkste producenten van MRI-scanners.",Algoritmes maken vier keer sneller MRI-scan
5f3c417c0c264270b2cd1c34,https://www.tijd.be/r/t/1/id/10245837,2020-08-18T17:07:51.000Z,"Het Belgisch-Amerikaanse beveiligingsbedrijf OneSpan (ex-Vasco) heeft een activistische belegger aan het been. Die eist de verkoop van de online handtekeningtak en de exit van de stichter uit het bestuur.\n\nHet stormt bij OneSpan, sinds 2018 de nieuwe naam van netwerkbeveiliger Vasco Data Security. Vasco is bekend van de overname van Digipass, de Belgische specialist in toegangsbeveiliging, in 1996. De 'Digipass' maakte faam als hardwaretoestelletje waarmee er veilig aan internetbankieren kon gedaan worden, en nog later als app waarmee werknemers van bedrijven veilig op het netwerk konden. Het is nog altijd deel van OneSpans portfolio en België vestigt een 200-tal van de 774 werknemers.\n\nVermogensbeheerder Legion Partners, dat 5,6 procent van OneSpan bezit, stuurde een brandbrief aan de raad van bestuur met een viertal eisen. De brief komt er een week nadat OneSpan tegenvallende resultaten voor het tweede kwartaal moest opbiechten. Het bedrijf ging onder de lat van analisten door en de jaarprognose ging door de coronapandemie op de schop. Het aandeel maakte een duik van bijna 40 procent. Dat Legion de raad van bestuur vraagt in de spiegel te kijken, valt in de smaak bij beleggers: het aandeel veerde na de brief weer vijf procent hoger.\n\nSchoenmaker-blijf-bij-je-leest\n\nTwee eisen van de activist springen in het oog. Legion Partners vraagt het bedrijf te overwegen de 'OneSpan Sign'-tak te verkopen. Met Sign kan je online handtekeningen plaatsen, in programma's zoals Adobe. 'De corona-pandemie versnelde de digitale transformatie wereldwijd. Dit betekent ongelooflijke rugwind voor de markt van online handtekeningen', betoogt Legion Partners in de brief. Het management verklapte bij de resultaten al dat de omzet van de tak jaar-op-jaar 30 procent groeide.\n\nResultaten tweede kwartaal Omzet: 55 miljoen dollar (-2 procent) Aangepaste brutobedrijfswinst: 3,1 miljoen dollar (6 procent van de omzet) Nettoverlies: -2 miljoen dollar Aantal werknemers: 774, waarvan 200 in België\n\nToch mag het bestuur het succes van de Sign-tak niet naar het hoofd laten stijgen, vindt Legion Partners. Het hanteert het 'schoenmaker-blijf-bij-je-leest'-mantra. 'OneSpan moet met zijn geschiedenis als beveiligingspartner van de grootste banken erop focussen de best mogelijke ontwikkelaar van beveiligingssoftware te zijn.' De opdracht is duidelijk: OneSpan Sign afstoten, en liefst op een moment dat de 'marktomstandigheden uiterst gunstig zijn'.\n\nEén breuk met het verleden wil Legion Partners wel maken: het dringt aan op het vertrek van stichter Kendall Hunt uit de raad van bestuur. Een of meerdere onafhankelijke bestuurders moeten in zijn plaats komen. Het schoot Legion Partners in het verkeerde keelgat dat Hunt sinds april 2018, toen Legion Partners zelf in het kapitaal stapte, al 4,5 miljoen aandelen verkocht. Dat is goed voor een zakcent van 86 miljoen dollar. Bijna 54.000 aandelen gingen de deur uit de dag voor de tweede kwartaalresultaten.\n\nGedaanteverwisseling\n\nHet eisenpakket van Legion Partners komt er op een moment dat OneSpan een gedaanteverwisseling op twee fronten doormaakt: toegangsbeveiliging verloopt steeds meer via mobiele oplossingen, zoals een app op de smartphone, in plaats van de klassieke fysieke identificatietoestelletjes. De omzet uit hardware zakte in het tweede kwartaal naar 44 procent van het totaal (vergeleken met 51 procent vorig jaar).",Activist doet Digipass-erfgenaam zweten
5f3c417de714907f3b393480,https://www.knack.be/nieuws/onderwijs/onderwijsspecialist-dirk-van-damme-mogen-ouders-geen-tweede-keer-aan-hun-lot-overlaten/article-longread-1631123.html,2020-08-18T19:00:08.000Z,"Op 1 september gaan álle scholen in Vlaanderen open, heeft onderwijsminister Ben Weyts (N-VA) beslist. 'Ik ben vooral bang voor onzekerheid, ad-hocbeslissingen, verwarrende communicatie en chaos', zegt Dirk Van Damme, onderwijsspecialist van de OESO.\n\nVorige week dinsdag in Parijs. Het is 38 graden wanneer Dirk Van Damme puffend en met een strooien hoed op het hoofd uit zijn auto stapt vlak bij de Jardin du Ranelagh. Een straat verderop bevindt zich het hoofdkwartier van de OESO, de Organisatie voor Economische Samenwerking en Ontwikkeling. Het park is leeg, de kastanjebomen kreunen. Nog voor het interview begint, heeft Van Damme een waarschuwing klaar: hij wil niet de schoonvader van het Vlaamse onderwijs zijn die vanuit Frankrijk met het vingertje zwaait. 'Discussies over onderwijs liggen erg gevoelig.'\n\n...\n\nVorige week dinsdag in Parijs. Het is 38 graden wanneer Dirk Van Damme puffend en met een strooien hoed op het hoofd uit zijn auto stapt vlak bij de Jardin du Ranelagh. Een straat verderop bevindt zich het hoofdkwartier van de OESO, de Organisatie voor Economische Samenwerking en Ontwikkeling. Het park is leeg, de kastanjebomen kreunen. Nog voor het interview begint, heeft Van Damme een waarschuwing klaar: hij wil niet de schoonvader van het Vlaamse onderwijs zijn die vanuit Frankrijk met het vingertje zwaait. 'Discussies over onderwijs liggen erg gevoelig.' Hij woont en werkt al geruime tijd in Parijs, maar zolang het virus rondwaart keert hij niet terug naar België. Misschien ook omdat hij zich behoorlijk ergert aan de aanpak van covid-19 in zijn thuisland. 'België heeft deze crisis niet goed beheerd. De besmettings- en sterftecijfers zijn bij de hoogste ter wereld, en daar wordt te licht overheen gegaan. Ook de lamentabele toestanden in onze woonzorgcentra tijdens de lockdown vond ik verschrikkelijk. Hebt u het vernietigende artikel daarover gelezen in The New York Times? Die analyse is scherp, maar volkomen terecht.' Hoe komt het dat België zo ondermaats presteert? Dirk Van Damme: De versnippering van bevoegdheden is uiteraard niet bevorderend voor onze daadkracht. Dat valt minder op in normale omstandigheden, maar tijdens een crisis komen de structurele zwaktes van een systeem snel bovendrijven. Bovendien is Vlaanderen de afgelopen jaren qua efficiëntie achteruitgeboerd. Wat we zelf doen, doen we dus niet beter? Van Damme: Ik heb de beginjaren van de regionalisering van het onderwijs vanaf de eerste rij meegemaakt. In het begin maakte Vlaanderen een flinke inhaalbeweging op het vlak van onderwijskwaliteit. Wat we toen deden, was zeker beter dan tijdens de voorafgaande nationale periode. Ik zeg niet dat die voorsprong volledig weg is, maar er is onvoldoende gekapitaliseerd op de intrinsieke troeven van Vlaanderen. Efficiëntie, kwaliteit en innovatie zijn niet meer de belangrijkste waarden in het Vlaamse overheidsapparaat. Vlaanderen heeft zich 'verbelgist'? Van Damme: Dat heeft te maken met de politisering van de administratie, de almacht van politieke partijen, maar zeker ook met de dalende kwaliteit van de ambtenaren. Vlaanderen slaagt er niet meer in om de sterkste mensen aan te trekken en te behouden voor de belangrijkste functies in ons overheidsapparaat. U schreef enkele weken geleden op Twitter: 'Lang gedacht dat ondanks politieke chaos en onlogische bevoegdheidsverdelingen de administratieve kwaliteit nog steeds vrij hoog was. Nu is duidelijk dat dit niet zo is.' Van Damme: Ik heb veel reacties gekregen op die tweet. Sommigen vonden dat ik overdreef. Er zijn inderdaad uitzonderingen, ministeries en agentschappen die uitstekend werken. Tweets zijn per definitie ongenuanceerd, maar als je het over een lange termijn bekijkt, zie ik wel degelijk trends die mij niet vrolijk stemmen. Komt dat door de aanhoudende vraag om te bezuinigen en het overheidsbeslag te verkleinen? Van Damme: (droog) De Vlaamse en Belgische administraties zijn nog altijd ruim bedeeld als je dat vergelijkt met andere leden van de OESO. Wat is dan de echte reden? Van Damme: Het statuut van ambtenaar is ongetwijfeld minder aantrekkelijk geworden omdat de autonomie van de ambtenaar sterk beknopt is door de politisering. De administratie houdt zich ook met te veel bezig. In welke mate verschilt de Franse aanpak van covid-19 van de Belgische? Van Damme: De Franse overheid heeft meer gezag dan de Belgische. Zij voert de regie, top-down, en er is meer eenduidigheid. Fransen zijn kritisch voor hun president en hun overheid, maar ze respecteren uiteindelijk wel de genomen beslissingen. In België loopt men er snel de kantjes vanaf. Ook niet verwonderlijk als de overheid de ene dag de avondklok instelt en enkele dagen later zegt dat de politie niet zal controleren op de naleving ervan. Erg verwarrend allemaal. Zou de Franse overheid ooit overwegen om de avondklok in te stellen? Van Damme: Hoor eens, ik vind dat men nogal snel begint te zeuren over grondwettelijkheid en mensenrechten. Ik heb veel respect voor de Antwerpse gouverneur Cathy Berx, ik schat haar hoog in. Ik kan mij moeilijk voorstellen dat zij over één nacht ijs is gegaan. Maar het is een draconische maatregel die ik niet in veel andere steden genomen zie worden. Ook niet in Parijs? Van Damme: Dat denk ik niet, ook al waren de regels tijdens de lockdown hier veel strenger dan in België. Je mocht bijvoorbeeld je huis niet uit, op een korte wandeling van maximaal honderd meter na. Dat werd gecontroleerd en zeer goed nageleefd. U hebt zich geërgerd aan de houding van veel Vlamingen tijdens de lockdown. U had het in een tweet over 'geneut en geklaag over de coronamaatregelen'. Van Damme: (lacht) Het stoorde me mateloos dat veel mensen, ook heel ernstige en invloedrijke, voortdurend allerlei maatregelen ter discussie stelden. Ik vind dat de overheid krediet verdient. Dit zijn voor iedereen zeer ongewone tijden. Dan is het overdreven om meteen met grote argumenten te komen aanzetten, bijvoorbeeld over de grondwettelijkheid van een avondklok. Laten we die argumenten opsparen voor wanneer ze écht nodig zijn. Of voor landen zoals Wit-Rusland. De proportionaliteit van de maatregel was misschien overdreven, maar dat gold zeker ook voor de reacties erop. U schreef dat wij een verwend volkje zijn geworden. Van Damme: In vergelijking met Frankrijk en veel andere landen waar ik recent was, vind ik van wel. Men heeft het in Vlaanderen ongelooflijk goed en toch zijn mensen constant over van alles aan het klagen. Vindt u dat dat deze coronacrisis nog eens het belang onderstreept van een goed en een democratisch onderwijs? Van Damme: Op het niveau van de grote onderwijsprincipes antwoord ik volmondig 'ja'. Ik sta voor een publiek onderwijsbestel dat democratisch toegankelijk is en een hoge kwaliteit biedt. Maar de vraag is hoe realistisch dat nog is tijdens en na deze crisis. Covid-19 vreet aan de fundamenten van ons onderwijsbestel. De kloof tussen sterke en zwakkere leerlingen is bijvoorbeeld sterk vergroot, en de gemiddelde kwaliteit van het onderwijs is overal ter wereld gedaald - al zeggen experts tegelijkertijd dat sommige leerlingen en studenten juist baat gehad hebben bij deze crisis. Andreas Schleicher, mijn baas bij de OESO, verstuurde bijvoorbeeld een tweet waarin hij schreef dat leerlingen nu beseffen hoe slecht het onderwijssysteem in elkaar zit en dat ze het plezier van de zelfstudie ontdekken. U kunt zich voorstellen dat daar veel reactie op gekomen is. Wat vindt u ervan? Van Damme: Onderwijs focust zich op standaardisatie. De zwakke leerlingen worden meegetrokken door de sterkere. Dat verhindert dat de sociale ongelijkheid explodeert, maar het kan zo wel de kansen verkleinen voor sommige leerlingen. Voor de sterkste leerlingen? Van Damme: Ja. Vandaar de stijgende populariteit van het thuisonderwijs. Dat zag je al voor de coronacrisis, maar die tendens is de afgelopen maanden alleen maar toegenomen in alle landen waar dat wettelijk mogelijk is. Velen denken dat religieuze motieven doorslaggevend zijn bij thuisonderwijs, maar dat is niet zo. Steeds meer gezinnen kiezen ervoor omdat ze zo onderwijs op maat van hun kinderen kunnen aanbieden. De Britse krant The Guardian meldde vorige week dat de vraag naar privéonderwijs in het Verenigd Koninkrijk explodeert. Gebeurt dat ook in Vlaanderen? Van Damme: Misschien niet in de vorm van privéscholen die buiten het wettelijke kader functioneren. Maar ik merk wel een enorme expansie van tutoring, van bijlessen enzovoort. U schreef in een OESO-paper dat covid-19 discrimineert volgens opleidingsniveau. Van Damme: Ik deed dat op basis van een Zweeds onderzoek. Van cruciaal belang om corona klein te krijgen is de mate waarin we in staat zijn om ons gedrag te veranderen. Scholingsgraad is daarbij een zeer belangrijke factor. Mensen die hoger opgeleid zijn, kunnen zich beter aanpassen aan veranderende omstandigheden en zijn daardoor beter bestand tegen besmetting. Over het algemeen geldt dat hooggeschoolden gezonder zijn, omdat ze vaardigheden en attitudes hebben ontwikkeld die hun gedrag sturen. Uit een onderzoek van Google bleek ook dat leerlingen uit hogere sociale klassen bij afstandsonderwijs meer en sneller dingen gingen googelen. Van Damme: Dat is een erg interessant onderzoek omdat het een grote hoeveelheid data kon analyseren op wijkniveau. Zoals u weet, zijn wijken in de VS vaak gesegregeerd. Rijk en arm wonen apart, en dus kun je makkelijk onderzoeken hoe het internet op een andere manier wordt gebruikt in arme en in rijke districten. Meteen na de lockdown zag je dat jongeren in rijkere wijken veel zaken gingen opzoeken voor hun schoolopdrachten, terwijl dat in armere wijken bijna niet het geval was. Dat is goed om te weten, want het idee achter afstandsonderwijs is vaak heel idealistisch, namelijk dat de technologie iedereen in staat stelt om zelf te leren. Velen vergeten daarbij dat je daarvoor over enkele competenties moet beschikken: zelfsturing, discipline, planning, volharding. Die komen niet vanzelf. Het is niet zo dat de toenemende ongelijkheid door de scholen wordt veroorzaakt, maar juist omdat in afstandsonderwijs de structuur van de school wegvalt. Een verklaring voor dat verschillende opzoekgedrag is misschien ook dat kinderen in de meest kwetsbare gezinnen vaak geen eigen laptop hebben. Van Damme: Dat is een te eenvoudige uitleg. Het volstaat niet om massaal laptops uit te delen en dan te denken dat het probleem daarmee opgelost is. Het echte sociale onderscheid zit in hoe men technologie gebruikt. Het is dus erg belangrijk dat jonge mensen digitale vaardigheden ontwikkelen en leren inzien hoe technologie het best gebruikt wordt tijdens afstandsonderwijs. Wat is uw advies? Van Damme: We weten ondertussen dat de kwaliteit van de aangeboden leerstof in afstandsonderwijs in veel gevallen ondermaats was. Ik werp geen steen naar scholen of leerkrachten - de crisis kwam onverwacht en men was hier niet op voorbereid. Maar men wist toch al langer dat inzake e-learning niet de hardware het grootste probleem is, maar wel de software of de eduware. De inhoud van veel educatieve pakketten is vaak te simplistisch en te lineair opgesteld, terwijl de technologie net de mogelijkheid geeft om te differentiëren en interactief te werken. Veel scholen en leerkrachten maakten het zichzelf makkelijk door banale invulformulieren, die ze in de klas gebruikten, te scannen om die vervolgens te mailen naar hun leerlingen. Dat is geen digitaal onderwijs. Qua kwaliteitsvol afstandsonderwijs is een snelle inhaaloperatie noodzakelijk. Krijgt u signalen dat men bezig is met die inhaaloperatie? Van Damme: Grote computerbedrijven zoals Microsoft en ook het Britse Pearson zijn daar zeker mee aan de slag gegaan. Ik ben daar niet per se tegen, maar het idee dat de inhoud van lespakketten wordt aangeleverd door commerciële bedrijven die daarmee winst willen maken, is natuurlijk een risico dat bewaakt moet worden. Overheden moeten niet alleen focussen op het openhouden van de scholen, ze moeten ook inzien dat het goed georganiseerd krijgen van afstandsonderwijs van ontzettend groot belang wordt. Hoe deed het Vlaamse onderwijs het tijdens de eerste coronagolf? Van Damme: De switch die men gemaakt heeft, is bewonderenswaardig. Veel leerkrachten hebben het beste van zichzelf gegeven, tot en met huisbezoeken bij hun leerlingen. Alleen zijn er, zoals met alles in het Vlaamse onderwijs, gigantische verschillen tussen scholen en leraren. Sommige scholen deden het héél goed, elders werden leerlingen gewoon aan hun lot overgelaten. Het probleem is dat niemand dat evalueert en dat niemand zich daarvoor hoeft te verantwoorden. De onderwijskoepels lieten op het einde van het schooljaar weten dat de leerlingen geen leerachterstand hadden opgelopen. Van Damme: Dat is niet geloofwaardig. Het zegt erg veel over de gebrekkige evaluatiecultuur in Vlaanderen. Velen doen veel te vergoelijkend over de langetermijneffecten van het sluiten van scholen. Ik ken geen enkel ander land dat zoiets durft te beweren. Sommige volgen dit wél ernstig op, en zij komen tot de conclusie dat er wel degelijk een ernstig leerverlies is geleden. Onderzoekers van het Amerikaanse Brookings Institution hebben berekend dat een verlies van één derde onderwijstijd in het derde leerjaar, zonder dat dit nadien hersteld wordt, tot een gecumuleerde achterstand van één volledig schooljaar leidt in het vierde jaar van het secundaire onderwijs. En in Europa? Van Damme: Noorwegen en Denemarken deden het goed. Daar zijn de scholen veel sneller en zonder problemen heropend. Toch is ook daar sprake van leerachterstand. In Noorwegen heeft men de leerlingen meteen getest toen ze terug naar school gingen om te zien hoe ze het gedaan hadden tijdens de lockdown en waar ze achterstand hadden opgelopen. Het grote probleem in Vlaanderen is dat het schooljaar niet fatsoenlijk is afgesloten, zonder ernstige evaluaties. Wat vond u van het verschil in aanpak tussen Vlaanderen en Wallonië? Waalse scholen gaven tijdens de lockdown geen nieuwe leerstof en kozen voor verdieping. Vlaanderen ging voor de zogenaamde pre-teaching. Van Damme: Vlaanderen heeft tenminste nog geprobeerd om de leerlingen vooruit te helpen. De Franse Gemeenschap wilde geen nieuwe leerstof via afstandsonderwijs aanbieden en heeft opnieuw een kans gemist. Onderwijsexpert Wouter Duyck voorspelt dat het Vlaamse onderwijs 5 tot 6 punten zal verliezen in het Pisa-onderzoek, dat de onderwijskwaliteit in de lidstaten van de OESO vergelijkt. Van Damme: Hij heeft gelijk. De OESO heeft vanwege corona beslist om de volgende meting uit te stellen tot 2022. Ik vrees dat er zelfs een versnelling merkbaar zal zijn van de dalende tendens die zich al aan het aftekenen was. Ook de langetermijnimpact op het bruto binnenlands product (bbp) is gigantisch. Daar bestaat een interessant Frans onderzoek over. Door het studentenprotest van mei '68 bleven de Franse secundaire scholen enkele maanden dicht. Tot vandaag ziet men die gevolgen daarvan op de loopbaanontwikkeling en het inkomen van die cohorte leerlingen. Het is dus niet iets om licht over te gaan. Straks begint het nieuwe schooljaar. Hebben we iets geleerd uit de eerste golf? Van Damme: De kans op besmetting onder en door leerlingen is relatief klein. Dat risico moeten we nemen in functie van het algemeen belang. Ik ben vooral bang voor onzekerheid, ad-hocbeslissingen, opnieuw verwarrende communicatie en chaos. Er moeten duidelijke richtlijnen komen, en ook als de cijfers de slechte kant opgaan, moet alles op alles gezet worden om de scholen open te houden. Tegelijkertijd moet ook het afstandsonderwijs goed georganiseerd worden voor wanneer het nodig is. Kijkt men te veel naar de belangen van de leerkrachten en niet naar die van de leerlingen? Van Damme: De Vlaamse scholierenkoepel zit soms mee aan tafel als er beslissingen worden genomen. Maar ik heb inderdaad het gevoel dat men eerder rekening houdt met de risico's voor de leerkrachten om besmet te worden, of met de organisatorische problemen van een school, dan met de noden van leerlingen. Zij hebben recht op goed onderwijs. Leraars zouden beter eens een voorbeeld nemen aan de mensen die in de zorg werken. Vraagt dit een ander type leraar? Van Damme: Ja, maar als je die vraag zou stellen aan de verantwoordelijken van de lerarenopleiding, dan zullen ze antwoorden dat die er al zijn en dat leerkrachten weten hoe ze aan e-learning moeten doen. Wel, ik betwijfel dat. Veel leraren werden tijdens de lockdown overweldigd door de omstandigheden en bleken niet voldoende vaardigheden te hebben om kwaliteitsvol digitaal onderwijs aan te bieden. Het grote mankement in de Vlaamse lerarenloopbaan is het gebrek aan permanente vorming. Moeten we kiezen voor klassikaal onderwijs, afstandsonderwijs of voor een mix van beide? Van Damme: Het onderwijs zal evolueren naar blended learning of hybride onderwijs. Dus een combinatie van de twee, met een uitgebreid scala van varianten. We moeten er wel over waken dat we niet te snel evolueren naar een volledige individualisering van het onderwijs. Het voordeel van klassikaal onderwijs, namelijk dat je de leerlingen samen vooruithelpt, zou ik graag behouden. De droom van gepersonaliseerd onderwijs, die veel voorstanders van e-learning koesteren, houdt een groot risico van toenemende ongelijkheid in. Vraagt dat ook andere leerstof? Van Damme: Niet op het niveau van de eindtermen, maar wel hoe die eindtermen vertaald worden in concrete leerdoelen, in handboeken enzovoort. Die hangen nog te veel vast aan het traditionele precoronaonderwijs. Wat bedoelt u daarmee? Van Damme: Onderzoekers van onder meer het Massachusetts Institute of Technology (MIT) en Harvard University stellen voor om vanaf nu veel meer te focussen op wat zij 'essentiële kennis en vaardigheden' noemen en om niet-prioritaire leerstof los te laten. Ik ben het eens met die Amerikaanse onderzoekers dat er een selectie moet worden gemaakt. Ik zeg niet dat er veel ballast onderwezen wordt in onze scholen, en ik pleit evenmin voor het verarmen van de leerstof. Maar we moeten de leerstof concentreren als de lestijd wordt ingekrompen door corona. De vraag is dan natuurlijk: wat is essentiële kennis? Van Damme: Ik vind het razend interessant om na te denken over welke kennis we wel of niet moeten doorgeven aan onze kinderen. In de meeste landen zijn de curricula te overladen. Het probleem is dat als vakspecialisten vergaderen over eindtermen, ze vaak de neiging hebben om heel breed te gaan. Ze zijn op zulke momenten te veel de lobbyist van hun eigen vak. We moeten diepte en kwaliteit laten primeren op hoeveelheid. De nieuwe eindtermen zijn beter dan de vorige, maar ze zijn nog niet ambitieus genoeg qua kwaliteit. Sommigen pleiten zelfs voor de afschaffing van wat ze 'niet-prioritaire vakken' noemen: esthetica, godsdienst of levensbeschouwing. Van Damme: (lachend) Ik wil liever geen nieuwe schooloorlog ontketenen. Het afschaffen van de lessen godsdienst kan grondwettelijk trouwens niet. Er zijn volgens mij geen niet-prioritaire vakken, maar binnen elk vak is er wel niet-prioritaire leerstof. Vereist dit ook een andere rol van de ouders? Van Damme: We hebben tijdens de lockdown te veel gevraagd van de ouders. Ze - meestal waren het de moeders - moesten het huishouden grotendeels in hun eentje bestieren, hun eigen job thuis doen en daarbovenop nog eens de vervangende leerkracht zijn van hun zoon of dochter. Dat is gekkenwerk. Dat houdt niemand vol. Ouders verdienen van de school van hun kinderen meer ondersteuning en begeleiding. We moeten vanaf september vermijden dat ze voor de tweede keer aan hun lot worden overgelaten. Tot slot: moet het schooljaar anders ingedeeld worden? Van Damme: In sommige Aziatische landen heeft men de zomervakantie ingekort om de achterstand op te halen. In Japan geven ze weer les op zaterdagen. Dus ja, het schooljaar moet anders ingedeeld worden. Ik ben al langer voorstander van het inkorten van de zomervakantie. Twee maanden weg van school is veel te lang, vooral voor kwetsbare leerlingen. De reorganisatie van het schooljaar is niet de meest dringende opdracht, maar we moeten het ooit wel eens doen. Kortom, de uitdagingen en de bedreigingen voor ons onderwijs zijn bijzonder groot. Van Damme: Als we het slecht aanpakken, kan dit leiden tot een systeemcrisis van het onderwijs. Ik vind dat men zich daar te weinig bewust van is - en niet alleen in Vlaanderen.",Onderwijsspecialist Dirk Van Damme: 'Mogen ouders geen tweede keer aan hun lot overlaten'
5f3c417de714907f3b393488,https://www.knack.be/nieuws/belgie/kinderen-genezen-sneller-van-covid-19/article-news-1631421.html,2020-08-18T18:15:08.000Z,"erwijl de mediaan van de verblijfsduur van kinderen die met COVID-19 in het ziekenhuis opgenomen zijn drie dagen bedraagt, is die mediaan bij de totale bevolking acht dagen, meer dan dubbel zoveel dus.\n\nTerwijl de mediaan van de verblijfsduur van kinderen die met COVID-19 in het ziekenhuis opgenomen zijn drie dagen bedraagt, is die mediaan bij de totale bevolking acht dagen, meer dan dubbel zoveel dus. Bovendien maken kinderen slechts 1,6 pct van het totaal aantal gehospitaliseerde patiënten uit, terwijl ze 3 pct van de bevestigde gevallen vertegenwoordigen. Dat blijkt dinsdag uit een nieuw rapport van Sciensano naar de kenmerken van besmettingen met COVID-19 bij kinderen in België.\n\nHet gezondheidsinstituut bracht labodata, schoolgegevens en informatie van ziekenhuisopnames samen om een beter zicht te krijgen op de impact van het nieuwe coronavirus op kinderen. De bestudeerde periode liep van 15 maart tot en met 28 juni. Toen werd bij in totaal 1.511 kinderen een positieve COVID-19-test gerapporteerd. Daarmee ligt het aantal bevestigde gevallen bij kinderen laag. Kinderen worden dan wel minder getest, maar ook als ze in de onderzochte periode wel getest werden, was het resultaat minder vaak positief dan bij volwassenen (1,8 pct tegenover 6,3 pct). Het aantal bevestigde gevallen bij kinderen was goed voor 3 pct van het totaal aantal infecties. Kinderen stonden dan weer in voor 1,6 pct van het aantal ziekenhuisopnames. Meer dan vier vijfden van die ziekenhuisopnames (81 pct) verliep zonder ernstige complicaties.\n\n""De verblijfsduur van kinderen in het ziekenhuis was dan ook meestal kort (mediaan van 3 dagen) en lag beduidend lager dan die voor alle patiënten in de hospitaalsurveillance (mediaan van 8 dagen)"", leest het rapport. Opvallend is wel dat kinderen jonger dan 3 maanden een groot deel van de hospitalisaties bij kinderen vertegenwoordigden. ""Dit wordt vermoedelijk verklaard door het feit dat koorts bij deze jonge kinderen een alarmsignaal is dat snel tot het uitvoeren van een diagnostische test leidt en het feit dat een positieve test in deze leeftijdsgroep meer bezorgdheid opwekt"", luidt het.\n\nVan de Belgische gehospitaliseerde kinderen kwam 3 pct op intensieve zorgen terecht, terwijl een grote Europese studie over 8 pct sprak. Ook hier ziet Sciensano een mogelijk logische verklaring, want anders dan de Belgische studie, hield het Europees onderzoek vooral rekening met de input van gespecialiseerde pediatrische ziekenhuizen, ""waardoor de beschreven ziekenhuispopulatie in die studie mogelijk ernstiger ziek was"".\n\nWat het aantal COVID-19-gevallen op scholen betreft, heeft Sciensano weet van 378 infecties (270 bij leerlingen en 108 bij personeelsleden). Er werd ""een beperkt aantal"" secundaire gevallen gerapporteerd: 11 personeelsleden en 36 leerlingen werden vermoedelijk besmet na contact op school. Uiteraard was tijdens de onderzochte periode afstandsonderwijs de regel, zeker in het middelbaar onderwijs.\n\nIn het rapport schrijft Sciensano dat er nog discussie bestaat over de mate waarin kinderen bijdragen aan de verspreiding van het virus. Uit buitenlandse studies blijkt dat kinderen zelden de ziekte in hun huishouden binnenbrengen en ook op school het virus niet vaak doorgeven, maar anderzijds is in een middelbare school in Israël sprake van een grote uitbraak met 153 besmette leerlingen en 25 besmette leerkrachten. Duitse laboresultaten van 3.712 COVID-19-patiënten tonen dan weer aan dat de virale lading bij jonge kinderen niet verschilt van die bij volwassenen.\n\nTerwijl de mediaan van de verblijfsduur van kinderen die met COVID-19 in het ziekenhuis opgenomen zijn drie dagen bedraagt, is die mediaan bij de totale bevolking acht dagen, meer dan dubbel zoveel dus. Bovendien maken kinderen slechts 1,6 pct van het totaal aantal gehospitaliseerde patiënten uit, terwijl ze 3 pct van de bevestigde gevallen vertegenwoordigen. Dat blijkt dinsdag uit een nieuw rapport van Sciensano naar de kenmerken van besmettingen met COVID-19 bij kinderen in België.Het gezondheidsinstituut bracht labodata, schoolgegevens en informatie van ziekenhuisopnames samen om een beter zicht te krijgen op de impact van het nieuwe coronavirus op kinderen. De bestudeerde periode liep van 15 maart tot en met 28 juni. Toen werd bij in totaal 1.511 kinderen een positieve COVID-19-test gerapporteerd. Daarmee ligt het aantal bevestigde gevallen bij kinderen laag. Kinderen worden dan wel minder getest, maar ook als ze in de onderzochte periode wel getest werden, was het resultaat minder vaak positief dan bij volwassenen (1,8 pct tegenover 6,3 pct). Het aantal bevestigde gevallen bij kinderen was goed voor 3 pct van het totaal aantal infecties. Kinderen stonden dan weer in voor 1,6 pct van het aantal ziekenhuisopnames. Meer dan vier vijfden van die ziekenhuisopnames (81 pct) verliep zonder ernstige complicaties. ""De verblijfsduur van kinderen in het ziekenhuis was dan ook meestal kort (mediaan van 3 dagen) en lag beduidend lager dan die voor alle patiënten in de hospitaalsurveillance (mediaan van 8 dagen)"", leest het rapport. Opvallend is wel dat kinderen jonger dan 3 maanden een groot deel van de hospitalisaties bij kinderen vertegenwoordigden. ""Dit wordt vermoedelijk verklaard door het feit dat koorts bij deze jonge kinderen een alarmsignaal is dat snel tot het uitvoeren van een diagnostische test leidt en het feit dat een positieve test in deze leeftijdsgroep meer bezorgdheid opwekt"", luidt het. Van de Belgische gehospitaliseerde kinderen kwam 3 pct op intensieve zorgen terecht, terwijl een grote Europese studie over 8 pct sprak. Ook hier ziet Sciensano een mogelijk logische verklaring, want anders dan de Belgische studie, hield het Europees onderzoek vooral rekening met de input van gespecialiseerde pediatrische ziekenhuizen, ""waardoor de beschreven ziekenhuispopulatie in die studie mogelijk ernstiger ziek was"". Wat het aantal COVID-19-gevallen op scholen betreft, heeft Sciensano weet van 378 infecties (270 bij leerlingen en 108 bij personeelsleden). Er werd ""een beperkt aantal"" secundaire gevallen gerapporteerd: 11 personeelsleden en 36 leerlingen werden vermoedelijk besmet na contact op school. Uiteraard was tijdens de onderzochte periode afstandsonderwijs de regel, zeker in het middelbaar onderwijs. In het rapport schrijft Sciensano dat er nog discussie bestaat over de mate waarin kinderen bijdragen aan de verspreiding van het virus. Uit buitenlandse studies blijkt dat kinderen zelden de ziekte in hun huishouden binnenbrengen en ook op school het virus niet vaak doorgeven, maar anderzijds is in een middelbare school in Israël sprake van een grote uitbraak met 153 besmette leerlingen en 25 besmette leerkrachten. Duitse laboresultaten van 3.712 COVID-19-patiënten tonen dan weer aan dat de virale lading bij jonge kinderen niet verschilt van die bij volwassenen.",Kinderen genezen sneller van covid-19
5f3c79b884ab9c593ce8476a,https://www.nieuwsblad.be/cnt/dmf20200818_96263289,2020-08-18T17:21:25.000Z,"Terwijl de mediaan van de verblijfsduur van kinderen die met Covid-19 in het ziekenhuis opgenomen zijn drie dagen bedraagt, is die mediaan bij de totale bevolking acht dagen, meer dan dubbel zoveel dus. Bovendien maken kinderen slechts 1,6 pct van het totaal aantal gehospitaliseerde patiënten uit, terwijl ze 3 pct van de bevestigde gevallen vertegenwoordigen. Dat blijkt dinsdag uit een nieuw rapport van Sciensano naar de kenmerken van besmettingen met Covid-19 bij kinderen in België.\n\nHet gezondheidsinstituut bracht labodata, schoolgegevens en informatie van ziekenhuisopnames samen om een beter zicht te krijgen op de impact van het nieuwe coronavirus op kinderen. De bestudeerde periode liep van 15 maart tot en met 28 juni. Toen werd bij in totaal 1.511 kinderen een positieve Covid-19-test gerapporteerd.\n\nDaarmee ligt het aantal bevestigde gevallen bij kinderen laag. Kinderen worden dan wel minder getest, maar ook als ze in de onderzochte periode wel getest werden, was het resultaat minder vaak positief dan bij volwassenen (1,8 pct tegenover 6,3 pct).\n\nKoorts\n\nHet aantal bevestigde gevallen bij kinderen was goed voor 3 pct van het totaal aantal infecties. Kinderen stonden dan weer in voor 1,6 pct van het aantal ziekenhuisopnames. Meer dan vier vijfden van die ziekenhuisopnames (81 pct) verliep zonder ernstige complicaties. “De verblijfsduur van kinderen in het ziekenhuis was dan ook meestal kort (mediaan van 3 dagen) en lag beduidend lager dan die voor alle patiënten in de hospitaalsurveillance (mediaan van 8 dagen)”, leest het rapport.\n\nOpvallend is wel dat kinderen jonger dan 3 maanden een groot deel van de hospitalisaties bij kinderen vertegenwoordigden. “Dit wordt vermoedelijk verklaard door het feit dat koorts bij deze jonge kinderen een alarmsignaal is dat snel tot het uitvoeren van een diagnostische test leidt en het feit dat een positieve test in deze leeftijdsgroep meer bezorgdheid opwekt”, luidt het.\n\nVan de Belgische gehospitaliseerde kinderen kwam 3 pct op intensieve zorgen terecht, terwijl een grote Europese studie over 8 pct sprak. Ook hier ziet Sciensano een mogelijk logische verklaring, want anders dan de Belgische studie, hield het Europees onderzoek vooral rekening met de input van gespecialiseerde pediatrische ziekenhuizen, “waardoor de beschreven ziekenhuispopulatie in die studie mogelijk ernstiger ziek was”.\n\nScholen\n\nWat het aantal Covid-19-gevallen op scholen betreft, heeft Sciensano weet van 378 infecties (270 bij leerlingen en 108 bij personeelsleden). Er werd “een beperkt aantal” secundaire gevallen gerapporteerd: 11 personeelsleden en 36 leerlingen werden vermoedelijk besmet na contact op school. Uiteraard was tijdens de onderzochte periode afstandsonderwijs de regel, zeker in het middelbaar onderwijs.\n\nIn het rapport schrijft Sciensano dat er nog discussie bestaat over de mate waarin kinderen bijdragen aan de verspreiding van het virus. Uit buitenlandse studies blijkt dat kinderen zelden de ziekte in hun huishouden binnenbrengen en ook op school het virus niet vaak doorgeven, maar anderzijds is in een middelbare school in Israël sprake van een grote uitbraak met 153 besmette leerlingen en 25 besmette leerkrachten. Duitse laboresultaten van 3.712 Covid-19-patiënten tonen dan weer aan dat de virale lading bij jonge kinderen niet verschilt van die bij volwassenen.",Gehospitaliseerde kinderen met Covid-19 worden veel sneller ontslagen dan volwassenen
5f3cea35a59a1c174469ae3c,https://www.standaard.be/cnt/dmf20200819_92180438,2020-08-19T06:02:28.000Z,"Het reumageneesmiddel filgotinib van het Belgisch-Nederlandse farmabedrijf Galapagos krijgt nog geen groen licht van de Amerikaanse Food and Drug Administration (FDA). Dat kondigt het bedrijf, met hoofdzetel in Mechelen, woensdagochtend aan.\n\nVoor de verkoop in de VS sloot Galapagos vorig jaar een miljardendeal met het Amerikaanse farmabedrijf Gilead, dat ook het bedrijf is achter covid-remmer remdesivir. Gilead kreeg nu een ‘bijzonder teleurstellend’ antwoord van de FDA. De brief geeft aan dat de beoordeling van de aanvraag voltooid is, maar dat de aanvraag niet klaar is voor goedkeuring in zijn huidige vorm.\n\nDe FDA heeft de data van de MANTA en MANTA-RAy studies opgevraagd, alvorens de beoordeling af te ronden. De MANTA en MANTA-RAy studies werden opgezet om vast te stellen of filgotinib impact heeft op spermaparameters. De FDA heeft ook haar bezorgdheid geuit over de algemene risico-baten van de 200 milligramdosis filgotinib.\n\n‘Teleurgesteld’\n\n‘We zijn teleurgesteld in deze uitkomst en we zullen de punten evalueren die in de CRL zijn vermeld, voor bespreking met de FDA’, aldus Merdad Parsey van Gilead. ‘Ondanks het nieuws van vandaag blijven we geloven dat filgotinib het potentieel heeft om een effectieve nieuwe behandelingsoptie te worden voor patiënten met reumatoïde artritis, een ziektegebied waar nog steeds een aanzienlijke onbeantwoorde medische behoefte bestaat’, zei Dr. Walid Abi-Saab van Galapagos.\n\nFilgotinib is een kandidaat-geneesmiddel voor volwassenen met matige tot ernstige reuma. Eind juli nam het farmabedrijf al een belangrijke horde in Europa, toen het Europees Geneesmiddelagentschap (EMA) een positief advies uitsprak over het middel. Dat advies is nu vertrokken naar de Europese Commissie, die de aanbeveling zal evalueren met het oog op een finale toestemming om het medicijn op de markt te brengen. Die beslissing verwachten Galapagos en Gilead in het derde kwartaal.\n\nMiljardendeal\n\nIn de zomer van 2019 had Galapagos een miljardendeal aangekondigd met Gilead. De Amerikanen betalen 3,95 miljard dollar voor toegang tot de medicijnen in ontwikkeling van Galapagos en investeren 1,1 miljard euro in aandelen. Gilead ging ook akkoord om in de komende tien jaar geen overnamebod te doen op het bedrijf. Enkele jaren eerder had Gilead al honderden miljoenen betaald aan Galapagos, in ruil voor de Amerikaanse verkooprechten van het middel.\n\nDe deal met Gilead voorzag ook in een mijlpaalbetaling van 100 miljoen dollar als het middel in de VS goedgekeurd wordt. Die was in de verwachtingen van Galapagos opgenomen. Als gevolg van het FDA-antwoord herziet Galapagos zijn operationele cash-burn rate voor 2020 op 490 tot 520 miljoen euro.\n\nDe verkoop van geneesmiddelen tegen ­reuma is veruit de grootste farmamarkt.",Nog geen groen licht in VS voor reumageneesmiddel Galapagos
5f3cea369c7ec5c5267d62bf,https://www.tijd.be/r/t/1/id/10245958,2020-08-19T05:16:10.000Z,"Het jonge Gents-Brusselse Radix levert aan het Britse farmabedrijf GSK technologie die de ontwikkeling van een vaccin versnelt. ‘We richten ons op kleine, specifieke verbeteringen in de processen van bedrijven', klinkt het bij de specialist in artificiële intelligentie.\n\nGSK werkt samen met zijn Franse concurrent Sanofi in de race naar een coronavaccin. Maar als hun middel, waarvan de Britse overheid al 60 miljoen dosissen bestelde, op de markt komt, dan heeft ook een Gents-Brusselse start-up daartoe bijgedragen. De technologie van Radix helpt GSK in een vroeg stadium van de ontwikkeling van een vaccin, dus ook dat tegen het coronavirus.\n\nIn dat stadium is het belangrijk te weten hoe snel bepaalde levende bacteriën zich voortplanten op een petrischaaltje. Traditioneel telt een labo-onderzoeker met het blote oog de kolonies, de zichtbare clusters van gedeelde cellen van de bacterie.\n\n‘Dat is een arbeidsintensief, repetitief en zelfs saai proces, maar voor een juiste interpretatie is heel wat ervaring en kennis nodig’, zegt de 29-jarige CEO Davio Larnout. ‘Het gaat niet alleen om de aantallen, maar ook om de aard van de kolonies. Daardoor is het een schoolvoorbeeld van waar artificiële intelligentie nuttig kan zijn. De telling van de kolonies, op basis van een foto die wordt ingeladen, gaat zes keer sneller met onze software. Ook is die veel accurater dan een mens.'\n\nSaaie jobs\n\nRadix ontsproot twee jaar geleden aan het brein van de handelsingenieur Larnout en zijn kompanen Laurent Sorber, een 32-jarige wiskundige bolleboos, en Florian Goossens, een 28-jarige burgerlijk ingenieur bouwkunde. 'We waren gefrustreerd door repetitieve en saaie jobs en zagen in hoe artificiële intelligentie een oplossing kan bieden.’\n\nIn twee jaar groeide het Gents-Brusselse bedrijf naar een omzet van 2 miljoen euro en 30 werknemers. Het is winstgevend. Behalve op lifesciences richt Radix zich op toepassingen in de human resources. ‘De eerste toepassing bouwden we op vraag van de VDAB. De arbeidsbemiddelaar wilde een systeem dat de vacatures en de cv’s in de database automatisch matcht. Met onze oplossing krijgt een werkzoekende bij het inladen van zijn cv meteen een rangschikking van alle jobs waarvoor hij in aanmerking komt, zonder eerst een paar honderd vacatures te doorploegen.'\n\nDe toepassing leverde Radix twee awards (van Datanews en Agoria) op. Meerdere grote bedrijven, waaronder de uitzendgroepen House of HR en Jobat, gebruiken ze intussen voor hun inhuisrekrutering en talentmanagement. Andere klanten zijn Mediahuis, Atlas Copco en Brussels Airport. Voor dat laatste ontwikkelde Radix een predictief model om passagiers snel op de hoogte brengen van wanneer hun bagage op de band in de aankomsthal rolt.\n\nFelicitaties\n\nMaar het paradepaardje is de oplossing voor GSK. Dat de Britse farmareus een fabriek en een belangrijke R&D-afdeling in Waver heeft, speelde Radix in de kaart, zegt Larnout. ‘Daardoor raakten we binnen op het niveau van senior management. We werkten samen met Paul Smyth, senior manager data science bij GSK Vaccines. In twee weken hadden we een eerste versie klaar, nog eens twee weken later was de software operationeel. Dat we felicitaties van een vicepresident van de groep kregen, was een enorme opsteker.’\n\nLarnout benadrukt dat artificiële intelligentie een ondersteunde technologie moet zijn, die de mens in zijn job of functie versterkt, maar nooit vervangt. Hij past ook voor het grote verhaal waarbij AI wordt ingezet in de farma en biotech voor de ontwikkeling van nieuwe molecules en medicijnen, volgens het model ‘hoog risico, hoge opbrengst’. ‘Dat laten we liever aan andere start-ups. Wij richten ons op kleine, specifieke verbeteringen in de processen van bedrijven, zoals de doorlooptijd verminderen, met een klein budget en dus ook een kleiner risico. Als je dat kan doen in een lange ketting van deelprocessen, kan je ook een groot verschil maken.’\n\n+50% groei Radix rekent de komende jaren op 50 procent groei per jaar, ondanks de coronacrisis.",Vlaamse start-up versnelt vaccinontwikkeling bij farmareus GSK
5f3cea389c7ec5c5267d62c0,https://www.knack.be/nieuws/europa/voorpublicatie-hoe-covid-19-de-europese-unie-heeft-veranderd/article-longread-1631525.html,2020-08-19T08:02:08.000Z,"COVID-19 heeft niet alleen een grote impact op ons dagelijks leven, het verandert ook de werking en zelfs de toekomst van de Europese Unie. Daarover schreef diplomaat Peter Van Kemseke het verhelderende boek 'Europe Reinvented: How COVID-19 Is Changing the European Union'. Vanaf deze week is het beschikbaar in België en Nederland. Knack kreeg alvast een inkijk.\n\n'I wish you all the best for 2020, a more prosperous and greener year built on even greater trust #Europe'. Met deze tweet stuurde de voorzitter van de Europese Raad Charles Michel op de laatste dag van 2019 zijn verwachtingen voor het nieuwe jaar de wereld in. Aan de andere kant van de wereld zette ook Chinees president Xi Jinping vol zelfvertrouwen het nieuwe jaar in. Zijn nieuwjaarspeech aan het Chinese volk was in één zin samen te vatten: 'alles gaat goed in ons moederland'. Hij had reden om tevreden te zijn. Over de historische Chinese ruimtemissie naar de achterkant van de maan bijvoorbeeld, of over de toenemende militaire sterkte van zijn land. Zelfs over het binnenhalen van de wereldbeker in het vrouwenvolleybal kon het land zich op de borst kloppen.\n\nPeter Van Kemseke is doctor in de geschiedenis van de internationale betrekkingen. Als Belgisch diplomaat werkte hij bij de NAVO, de OVSE, de Verenigde Naties in New York en de Europese Unie. Hij was adjunct-kabinetschef van voormalig voorzitter van de Europese Raad Herman Van Rompuy en werkte voor vicevoorzitter van de Europese Commissie Maro¨ ¦ef?ovi?. Hij schreef deze bijdrage in eigen naam.\n\nMaar niet alle Chinezen waren er even gerust op. Die avond waren in de centraal-Chinese stad Wuhan de ambtenaren van volksgezondheid nog druk aan het werk. Ze hadden eerder die dag de Wereldgezondheidsorganisatie ingelicht over 27 gevallen van 'een vorm van longontsteking' in hun stad. Veel was er nog niet geweten over de nieuwe ziekte, maar bij het lokale medisch personeel waren enkele dagen eerder de alarmbellen gaan rinkelen. Hun vermoedens werden bevestigd op 30 december, toen dr. Ai Fen, de directeur van de spoeddienst van Wuhan Central Hospital, de laboresultaten had gekregen van een van haar patiënten: 'SARS Coronavirus'. Ze omcirkelde het woord 'SARS', nam een foto en stuurde die naar enkele van haar collega's. Een ervan, de 34-jarige oogarts Li Wenliang verspreidde die verder via WeChat. Ondanks de gelijkenissen met SARS, dat vijftien jaar eerder honderden slachtoffers had gemaakt, probeerden de Chinese autoriteiten aanvankelijk te sussen: 'de ziekte was onder controle te krijgen, kon voorkomen en genezen worden'. De betrokken artsen werden op het matje geroepen voor het 'verspreiden van geruchten'. Maar het nieuws vond zijn weg. Een kleine week later publiceerden The New York Times en The Wall Street Journal de allereerste artikels buiten China over 'het nieuwe virus'.\n\nTegen dan was dat nieuwe virus, dat de naam 'SARS-Cov-2' kreeg, in alle discretie aan zijn wereldwijde opmars begonnen. Wuhan, een stad van 11 miljoen inwoners, grosso modo de bevolking van België, was bijzonder goed geconnecteerd met tal van steden binnen en buiten China. Met de hogesnelheidstrein is het slechts enkele uurtjes naar Shanghai of Guangzhou. Vanuit de internationale luchthaven zijn er rechtstreekse vluchten naar een honderdtal bestemmingen in achttien landen, waaronder enkele Europese: drie per week naar Rome, drie naar Londen, zes naar Parijs. Het was een kwestie van tijd alvorens het virus ook Europa zou aandoen.\n\nDe EU op een rollercoaster\n\nEenmaal in Europa nam het virus de Europese Unie mee op een rollercoasterrit. Wanneer de eerste 'minigolf' van besmettingen aanspoelde in een handvol Europese landen, tussen 24 januari en begin februari, stelde de Europese Unie zichzelf vooral gerust: 'Geen paniek, we zijn voorbereid.' Voor een deel was dat ook zo. In een kwarteeuw van gezondheidscrisissen was de Europese gereedschapskist sterk aangevuld. Bovendien was de seizoensgriep nog altijd een pak gevaarlijker, en hadden andere virussen, met name SARS en MERS, Europa grotendeels links laten liggen. Sommigen herinnerden zich nog hoe politici in hun aanpak van de varkensgriep in 2009 fel bekritiseerd waren. Niet omdat ze te weinig hadden gedaan, maar net omdat ze te veel hadden gedaan. Honderdduizenden vaccins aankopen voor een virus dat al met al minder erg bleek dan gevreesd? 'Lobbywerk van de farmaceutische industrie.'\n\nIn de moeilijke context die ons te wachten staat, is een sterke EU geen luxe, maar een noodzaak.\n\nIn het laatste weekend van februari 2020 explodeerde het aantal COVID-19 besmettingen in Italië. Volgens Europees Commissaris Janez Lenar?i?, bevoegd voor crisisbeheer, kwam het keerpunt op 28 februari, de dag dat Italië bijstand vroeg aan andere EU-landen. Er volgde een pijnlijke stilte. Beleidsmakers beseften dat ze minder goed waren voorbereid dan ze dachten. Dat hun voorraden medisch beschermingsmateriaal ontoereikend waren en ze die maar beter voor zichzelf konden houden. Er volgde een periode van egoïstische improvisatie.\n\nMet Europese solidariteit in duigen, financiële markten die steeds nerveuzer werden en dichtslibbende grensovergangen kwamen de Europese leiders voor het eerst tussen, op 10 maart. Na enkele weken van onoverzichtelijk paniekvoetbal rechtte de Europese Unie haar rug. Improvisatie maakte plaats voor beleid. De Europese economieën gingen in een kunstmatige coma, 'groene lanen' die een vlot transport door de grensovergangen mogelijk maakten, hielden de eengemaakte Europese markt in leven. Medisch materiaal en ziekenhuisbedden werden ter beschikking gesteld van landen die dit het meest nodig hadden. Het was pompen of verzuipen, maar de solidariteit herstelde zich.\n\nVanaf midden mei begon een nieuwe fase: de Europese Unie klom stilaan uit het dal en kon zich beginnen voor te bereiden op een lange periode van herstel, in een grondig gewijzigde internationale context. De weg hiervoor werd geëffend op 18 mei door bondskanselier Merkel en President Macron, die - geen moment te vroeg - de Duits-Franse motor weer op toerental brachten. De Europese Commissie pikte hier graag op in met haar eigen voorstel 'Next Generation EU', een omvangrijk herstelplan dat werd ingebed in een Europese meerjarenbegroting, samen goed voor zo'n 1.850 miljard euro. In 90 uur onderhandelen tussen de Europese leiders bleef deze constructie overeind - ze gingen wel voor een wat minimalistischer interieur. Het akkoord van de Europese Raad, op 21 juli, is het voorlopige sluitstuk van zes maanden die de Europese Unie veranderden.\n\nEurope Reinvented: How COVID-19 is Changing the European Union. Augustus 2020. Uitgeverij Boeklyn International. 228 p. © .\n\nLessen trekken uit de stresstest\n\nDe COVID-19-pandemie was een stresstest voor de Europese Unie en haar lidstaten en legde enkele structurele zwakheden bloot die tijdens de pandemie heel zichtbaar kwamen bovendrijven.\n\nEen eerste vaststelling: de COVID-19-pandemie legde de grenzen bloot van wat de Europese Unie aankan, zowel op vlak van kortetermijncrisisbeheer als op vlak van langetermijnplanning ('foresight' in het jargon). Een aantal mechanismen die voortvloeiden uit eerdere crisissen - zoals de gezamenlijke aankoop van medisch materiaal - werden nu snel, zij het met wisselend succes, ingezet. Maar op een aantal domeinen - vooral waar de bevoegdheden niet in handen waren van de EU maar van nationale overheden - ontbrak een geoliede aanpak. De chaos waarmee in de Schengenzone grenzen werden gesloten is niet voor herhaling vatbaar. Grens- en seizoenarbeiders, medisch personeel, vrachtwagenchauffeurs met bederfelijke goederen in hun truck - allen kwamen ze vast te zitten op plaatsen waar tot dan geen grenzen meer waren. Slechts met mondjesmaat kwamen er afspraken. De grondleggers van Schengen hadden zich de 35e verjaardag allicht heel anders voorgesteld.\n\nEven dwingend is het versterken van de Europese 'foresight'-capaciteit. Aan studies die haarfijn deze pandemie voorspelden is er geen gebrek, ook niet op Europees niveau. Binnen de Europese Commissie is voor het eerst een vicevoorzitter verantwoordelijk voor 'foresight'. De Dienst Extern Optreden van de EU (het Europees ministerie van Buitenlandse Zaken) heeft een dienst 'beleidsplanning'. Steeds meer lidstaten (ook België) versterken een eigen dienst beleidsplanning of bouwen er een uit. De uitdaging is om al die stukjes informatie samen te leggen én te laten doorwegen op het beleid. Precies daar schort het. Zoals het blad Foreign Policy in september 2019 - op een zucht van de uitbraak - titelde: 'Apocalyptic Pandemic is Coming but Nobody is Interested in Doing Something about it'. Voor de goede orde: met 'apocalyptic' bedoelden de auteurs niet eens de huidige pandemie. In dezelfde maand publiceerde de Wereldgezondheidsorganisatie een rapport waarin ze waarschuwde voor 'the big one', met 50 tot 80 miljoen doden wereldwijd, een veelvoud van de (nu) 775.000 dodelijke slachtoffers van COVID-19. Een gewaarschuwd continent is er twee waard.\n\nTussen half maart en begin mei kocht de Europese Centrale Bank massaal schuldpapier op. Bijna zeven keer zoveel als de inspanningen die ze leverde begin jaren 2010 om de euro te redden. Deze stilaan hardnekkige verslaving aan goedkoop geld is niet eeuwig houdbaar.\n\nTen tweede: COVID-19 toonde (nogmaals) hoe afhankelijk de EU is van het buitenland, van Chinese mondmaskers en Indische geneesmiddelen tot Amerikaanse programma's om te videobellen en software voor contact tracing. Een idee dat de laatste jaren niet meer weg te denken is uit toespraken - dat van 'Europese soevereiniteit' - moet snel vorm krijgen. Eenvoudig gezegd: bedrijven die in Europa gevestigd zijn, moeten overtuigd worden om er te blijven. In een aantal strategische sectoren zoals geneesmiddelen, nutsvoorzieningen, telecom, maar ook media moeten producenten naar Europa teruggehaald worden. Dat klinkt eenvoudiger dan het is. Neem het voorbeeld van buitenlandse investeringen binnen de EU. Het is evident dat Europese bedrijven die nu in financiële moeilijkheden geraken een aantrekkelijke prooi zijn voor buitenlandse investeerders, die in het geval van China of enkele Golfstaten kunnen rekenen op ruime overheidssteun. Dat soort investeringen dient grondig gescreend te worden, liefst via een meer Europese aanpak dan diegene die we nu hebben, met veertien nationale screeningmechanismen die vaak sterk van elkaar verschillen. Weliswaar met een zekere terughoudendheid, zonder alle buitenlandse investeringen, in 2017 nog goed voor 16 miljoen nieuwe banen in de EU, droog te leggen. Met andere woorden: 'protect without protectionism'.\n\nEuropese soevereiniteit vereist ook een pragmatisch Europees industriebeleid. Tot voor kort was het allesbehalve sexy om hierover te spreken. Het was de dienstensector die hip was, vernieuwend was, en banen creëerde. Het beeld van een industrie met repetitieve, monotone en laagbetaalde banen is echter voorbij, ingehaald door de digitale revolutie. De auto van de toekomst is software op wielen. Industrie draait om innovatie, creativiteit, data. Toen ik de Legofabriek bezocht in Billund, Denemarken, werd me dat duidelijk gemaakt door de CEO: 'de eerste keer dat een mens een legoblokje aanraakt is wanneer die de doos opent'. De fabriek zelf voelt aan als een ruimteschip: robots, zelfrijdende wagentjes, één toezichter. Industrie vindt zichzelf heruit, maar dan moeten we wel de technologische basis in Europa houden. Daar is geen nieuwe strategie voor nodig - de EU produceerde zes industriële strategieën in vijftien jaar tijd - maar heel concrete projecten, naar het voorbeeld van de European Battery Alliance en de Clean Hydrogen Alliance.\n\nDerde les: in de 'strijd van modellen' die China en de Verenigde Staten tijdens de COVID-19-crisis voerden, moet de EU met meer branie haar eigen model durven te promoten. De pandemie verscherpte de contouren van dat model. Op de slappe koord tussen economie en gezondheid kozen Europese beleidsmakers (doorgaans) voor het redden van mensenlevens en het beschermen van fundamentele vrijheden. In Europa gaan we anders om met privacy dan in een aantal Aziatische landen. Europa toonde, zij het aanvankelijk wat moeizaam, een mondiale reflex, en mondiale solidariteit. Het organiseerde een humanitaire luchtbrug, zette een belangrijke donorconferentie op, bleef loyaal aan de Wereldgezondheidsorganisatie, ondanks haar tekortkomingen. Ook binnen de Unie staat de rechtsstaat onder druk, maar tegelijk is er een ijzersterk besef dat het virus de fundamentele Europese waarden niet mag infecteren. Dit maakt deel uit van het Europese DNA én - uiteindelijk - van de Europese aantrekkingskracht. In Wit-Rusland, Hong Kong en Libanon snakken ze ernaar.\n\nHet zou een enorme vergissing zijn om nu door de enorme kostprijs van de pandemie de Europese 'Green Deal' op de lange baan te schuiven.\n\nTen vierde, de economie. Tussen half maart en begin mei kocht de Europese Centrale Bank massaal schuldpapier op. Bijna zeven keer zoveel als de inspanningen die ze leverde begin jaren 2010 om de euro te redden. Nadat de Europese economieën in een kunstmatige coma waren gebracht bleek dit hun levenslijn. Maar deze stilaan hardnekkige verslaving aan goedkoop geld is niet eeuwig houdbaar. Precies daarom is de beslissing van de Europese Raad van 21 juli om gezamenlijke Europese schuld uit te geven om het herstelbeleid te financieren, ondersteund door nieuwe Europese inkomsten, zo belangrijk. Het is niet helemaal een 'Hamiltonian moment' - een verwijzing naar de eerste Amerikaanse minister van Financiën die de schulden van de Amerikaanse staten bundelde - maar het komt aardig in de buurt van wat Charles Michel een 'Copernicaanse evolutie' noemde. Dit alleen zal niet voldoende zijn. Een snelle terugkeer naar de Europese regels van staatssteun dringt zich op. Als rijkere landen met diepe binnenzakken massaal geld kunnen investeren in hun economie en diep getroffen landen die middelen niet hebben, dreigt dat de kloof tussen lidstaten nog te vergroten. Minstens even belangrijk is dat die herstelinvesteringen binnen een Europees kader plaatsvinden. In de woorden van vicevoorzitter van de Europese Commissie Frans Timmermans: 'laat ons geen geld gooien in de oude economie', maar in innovatie, digitalisering, vergroening.\n\nVergroening, duurzaamheid: dat is meteen een zesde, en misschien wel belangrijkste conclusie uit deze pandemie. COVID-19 was in grote mate een direct gevolg van hoe we omgaan met onze omgeving. Wetenschappers zijn het erover eens dat trends als toenemende ontbossing en verstedelijking het tempo versnellen waarmee virussen van dier op mens springen. En toch is dit slechts het topje van de ijsberg. Een verwante maar veel grotere uitdaging staat voor de deur, en staat al eigenlijk al met één voet binnen: klimaatwijziging. Het zou een enorme vergissing zijn om nu door de enorme kostprijs van de pandemie de Europese 'Green Deal' op de lange baan te schuiven. Als de pandemie één ding aantoonde, is het dat de groene transitie net een deel van de oplossing is. Tijdens de hele COVID-19-crisis stonden we op en gingen we slapen met adviezen en duiding door virologen. Zouden we niet even intens de klimaatwetenschappers aan het woord laten?\n\nGeen luxe, maar noodzaak\n\nDeze zes prioriteiten - het boek vermeldt er nog andere - zijn grotendeels weerspiegeld in het akkoord van de Europese Raad van 21 juli. Dat akkoord is uiteraard niet perfect - welk budget is dat wel? Ik ben de eerste om te pleiten voor een verhoging van het budget voor Erasmus+, voor een nóg ambitieuzer innovatieprogramma of voor meer middelen voor een sterker Europees buitenlands beleid. Misschien kan het Europees Parlement de komende weken alsnog iets uit de brand slepen. Maar nu is het tijd om aan de slag te gaan met de instrumenten die er zijn en die de EU wel degelijk toelaten zichzelf heruit te vinden. Eén voorbeeld: 30 procent van alle Europese middelen zal naar klimaatactie gaan: welke mogendheid doet beter? Met zo een meerjarenbegroting kun je aan de slag.\n\nEn het zal nodig zijn. In de komende maanden, mogelijk zelfs al weken, zal er geen gebrek zijn aan crisissen. De dreiging van illegale migratie is er nog steeds. Gewapende conflicten aan de grenzen van Europa kunnen verder toenemen. Sociaaleconomische ongelijkheid wordt scherper, ook in de EU. Populisten zullen daarvan gebruikmaken om nog prominenter de kop op te steken. COVID-19 is verre van verslagen en nieuwe virussen staan al klaar. Multilaterale samenwerking staat onder druk, en internationaal leiderschap wordt een steeds schaarser goed. In zo'n context is een sterke EU geen luxe, maar een noodzaak.\n\n'I wish you all the best for 2020, a more prosperous and greener year built on even greater trust #Europe'. Met deze tweet stuurde de voorzitter van de Europese Raad Charles Michel op de laatste dag van 2019 zijn verwachtingen voor het nieuwe jaar de wereld in. Aan de andere kant van de wereld zette ook Chinees president Xi Jinping vol zelfvertrouwen het nieuwe jaar in. Zijn nieuwjaarspeech aan het Chinese volk was in één zin samen te vatten: 'alles gaat goed in ons moederland'. Hij had reden om tevreden te zijn. Over de historische Chinese ruimtemissie naar de achterkant van de maan bijvoorbeeld, of over de toenemende militaire sterkte van zijn land. Zelfs over het binnenhalen van de wereldbeker in het vrouwenvolleybal kon het land zich op de borst kloppen. Maar niet alle Chinezen waren er even gerust op. Die avond waren in de centraal-Chinese stad Wuhan de ambtenaren van volksgezondheid nog druk aan het werk. Ze hadden eerder die dag de Wereldgezondheidsorganisatie ingelicht over 27 gevallen van 'een vorm van longontsteking' in hun stad. Veel was er nog niet geweten over de nieuwe ziekte, maar bij het lokale medisch personeel waren enkele dagen eerder de alarmbellen gaan rinkelen. Hun vermoedens werden bevestigd op 30 december, toen dr. Ai Fen, de directeur van de spoeddienst van Wuhan Central Hospital, de laboresultaten had gekregen van een van haar patiënten: 'SARS Coronavirus'. Ze omcirkelde het woord 'SARS', nam een foto en stuurde die naar enkele van haar collega's. Een ervan, de 34-jarige oogarts Li Wenliang verspreidde die verder via WeChat. Ondanks de gelijkenissen met SARS, dat vijftien jaar eerder honderden slachtoffers had gemaakt, probeerden de Chinese autoriteiten aanvankelijk te sussen: 'de ziekte was onder controle te krijgen, kon voorkomen en genezen worden'. De betrokken artsen werden op het matje geroepen voor het 'verspreiden van geruchten'. Maar het nieuws vond zijn weg. Een kleine week later publiceerden The New York Times en The Wall Street Journal de allereerste artikels buiten China over 'het nieuwe virus'.Tegen dan was dat nieuwe virus, dat de naam 'SARS-Cov-2' kreeg, in alle discretie aan zijn wereldwijde opmars begonnen. Wuhan, een stad van 11 miljoen inwoners, grosso modo de bevolking van België, was bijzonder goed geconnecteerd met tal van steden binnen en buiten China. Met de hogesnelheidstrein is het slechts enkele uurtjes naar Shanghai of Guangzhou. Vanuit de internationale luchthaven zijn er rechtstreekse vluchten naar een honderdtal bestemmingen in achttien landen, waaronder enkele Europese: drie per week naar Rome, drie naar Londen, zes naar Parijs. Het was een kwestie van tijd alvorens het virus ook Europa zou aandoen.De EU op een rollercoasterEenmaal in Europa nam het virus de Europese Unie mee op een rollercoasterrit. Wanneer de eerste 'minigolf' van besmettingen aanspoelde in een handvol Europese landen, tussen 24 januari en begin februari, stelde de Europese Unie zichzelf vooral gerust: 'Geen paniek, we zijn voorbereid.' Voor een deel was dat ook zo. In een kwarteeuw van gezondheidscrisissen was de Europese gereedschapskist sterk aangevuld. Bovendien was de seizoensgriep nog altijd een pak gevaarlijker, en hadden andere virussen, met name SARS en MERS, Europa grotendeels links laten liggen. Sommigen herinnerden zich nog hoe politici in hun aanpak van de varkensgriep in 2009 fel bekritiseerd waren. Niet omdat ze te weinig hadden gedaan, maar net omdat ze te veel hadden gedaan. Honderdduizenden vaccins aankopen voor een virus dat al met al minder erg bleek dan gevreesd? 'Lobbywerk van de farmaceutische industrie.'In het laatste weekend van februari 2020 explodeerde het aantal COVID-19 besmettingen in Italië. Volgens Europees Commissaris Janez Lenar?i?, bevoegd voor crisisbeheer, kwam het keerpunt op 28 februari, de dag dat Italië bijstand vroeg aan andere EU-landen. Er volgde een pijnlijke stilte. Beleidsmakers beseften dat ze minder goed waren voorbereid dan ze dachten. Dat hun voorraden medisch beschermingsmateriaal ontoereikend waren en ze die maar beter voor zichzelf konden houden. Er volgde een periode van egoïstische improvisatie. Met Europese solidariteit in duigen, financiële markten die steeds nerveuzer werden en dichtslibbende grensovergangen kwamen de Europese leiders voor het eerst tussen, op 10 maart. Na enkele weken van onoverzichtelijk paniekvoetbal rechtte de Europese Unie haar rug. Improvisatie maakte plaats voor beleid. De Europese economieën gingen in een kunstmatige coma, 'groene lanen' die een vlot transport door de grensovergangen mogelijk maakten, hielden de eengemaakte Europese markt in leven. Medisch materiaal en ziekenhuisbedden werden ter beschikking gesteld van landen die dit het meest nodig hadden. Het was pompen of verzuipen, maar de solidariteit herstelde zich.Vanaf midden mei begon een nieuwe fase: de Europese Unie klom stilaan uit het dal en kon zich beginnen voor te bereiden op een lange periode van herstel, in een grondig gewijzigde internationale context. De weg hiervoor werd geëffend op 18 mei door bondskanselier Merkel en President Macron, die - geen moment te vroeg - de Duits-Franse motor weer op toerental brachten. De Europese Commissie pikte hier graag op in met haar eigen voorstel 'Next Generation EU', een omvangrijk herstelplan dat werd ingebed in een Europese meerjarenbegroting, samen goed voor zo'n 1.850 miljard euro. In 90 uur onderhandelen tussen de Europese leiders bleef deze constructie overeind - ze gingen wel voor een wat minimalistischer interieur. Het akkoord van de Europese Raad, op 21 juli, is het voorlopige sluitstuk van zes maanden die de Europese Unie veranderden. Lessen trekken uit de stresstestDe COVID-19-pandemie was een stresstest voor de Europese Unie en haar lidstaten en legde enkele structurele zwakheden bloot die tijdens de pandemie heel zichtbaar kwamen bovendrijven. Een eerste vaststelling: de COVID-19-pandemie legde de grenzen bloot van wat de Europese Unie aankan, zowel op vlak van kortetermijncrisisbeheer als op vlak van langetermijnplanning ('foresight' in het jargon). Een aantal mechanismen die voortvloeiden uit eerdere crisissen - zoals de gezamenlijke aankoop van medisch materiaal - werden nu snel, zij het met wisselend succes, ingezet. Maar op een aantal domeinen - vooral waar de bevoegdheden niet in handen waren van de EU maar van nationale overheden - ontbrak een geoliede aanpak. De chaos waarmee in de Schengenzone grenzen werden gesloten is niet voor herhaling vatbaar. Grens- en seizoenarbeiders, medisch personeel, vrachtwagenchauffeurs met bederfelijke goederen in hun truck - allen kwamen ze vast te zitten op plaatsen waar tot dan geen grenzen meer waren. Slechts met mondjesmaat kwamen er afspraken. De grondleggers van Schengen hadden zich de 35e verjaardag allicht heel anders voorgesteld.Even dwingend is het versterken van de Europese 'foresight'-capaciteit. Aan studies die haarfijn deze pandemie voorspelden is er geen gebrek, ook niet op Europees niveau. Binnen de Europese Commissie is voor het eerst een vicevoorzitter verantwoordelijk voor 'foresight'. De Dienst Extern Optreden van de EU (het Europees ministerie van Buitenlandse Zaken) heeft een dienst 'beleidsplanning'. Steeds meer lidstaten (ook België) versterken een eigen dienst beleidsplanning of bouwen er een uit. De uitdaging is om al die stukjes informatie samen te leggen én te laten doorwegen op het beleid. Precies daar schort het. Zoals het blad Foreign Policy in september 2019 - op een zucht van de uitbraak - titelde: 'Apocalyptic Pandemic is Coming but Nobody is Interested in Doing Something about it'. Voor de goede orde: met 'apocalyptic' bedoelden de auteurs niet eens de huidige pandemie. In dezelfde maand publiceerde de Wereldgezondheidsorganisatie een rapport waarin ze waarschuwde voor 'the big one', met 50 tot 80 miljoen doden wereldwijd, een veelvoud van de (nu) 775.000 dodelijke slachtoffers van COVID-19. Een gewaarschuwd continent is er twee waard.Ten tweede: COVID-19 toonde (nogmaals) hoe afhankelijk de EU is van het buitenland, van Chinese mondmaskers en Indische geneesmiddelen tot Amerikaanse programma's om te videobellen en software voor contact tracing. Een idee dat de laatste jaren niet meer weg te denken is uit toespraken - dat van 'Europese soevereiniteit' - moet snel vorm krijgen. Eenvoudig gezegd: bedrijven die in Europa gevestigd zijn, moeten overtuigd worden om er te blijven. In een aantal strategische sectoren zoals geneesmiddelen, nutsvoorzieningen, telecom, maar ook media moeten producenten naar Europa teruggehaald worden. Dat klinkt eenvoudiger dan het is. Neem het voorbeeld van buitenlandse investeringen binnen de EU. Het is evident dat Europese bedrijven die nu in financiële moeilijkheden geraken een aantrekkelijke prooi zijn voor buitenlandse investeerders, die in het geval van China of enkele Golfstaten kunnen rekenen op ruime overheidssteun. Dat soort investeringen dient grondig gescreend te worden, liefst via een meer Europese aanpak dan diegene die we nu hebben, met veertien nationale screeningmechanismen die vaak sterk van elkaar verschillen. Weliswaar met een zekere terughoudendheid, zonder alle buitenlandse investeringen, in 2017 nog goed voor 16 miljoen nieuwe banen in de EU, droog te leggen. Met andere woorden: 'protect without protectionism'.Europese soevereiniteit vereist ook een pragmatisch Europees industriebeleid. Tot voor kort was het allesbehalve sexy om hierover te spreken. Het was de dienstensector die hip was, vernieuwend was, en banen creëerde. Het beeld van een industrie met repetitieve, monotone en laagbetaalde banen is echter voorbij, ingehaald door de digitale revolutie. De auto van de toekomst is software op wielen. Industrie draait om innovatie, creativiteit, data. Toen ik de Legofabriek bezocht in Billund, Denemarken, werd me dat duidelijk gemaakt door de CEO: 'de eerste keer dat een mens een legoblokje aanraakt is wanneer die de doos opent'. De fabriek zelf voelt aan als een ruimteschip: robots, zelfrijdende wagentjes, één toezichter. Industrie vindt zichzelf heruit, maar dan moeten we wel de technologische basis in Europa houden. Daar is geen nieuwe strategie voor nodig - de EU produceerde zes industriële strategieën in vijftien jaar tijd - maar heel concrete projecten, naar het voorbeeld van de European Battery Alliance en de Clean Hydrogen Alliance.Derde les: in de 'strijd van modellen' die China en de Verenigde Staten tijdens de COVID-19-crisis voerden, moet de EU met meer branie haar eigen model durven te promoten. De pandemie verscherpte de contouren van dat model. Op de slappe koord tussen economie en gezondheid kozen Europese beleidsmakers (doorgaans) voor het redden van mensenlevens en het beschermen van fundamentele vrijheden. In Europa gaan we anders om met privacy dan in een aantal Aziatische landen. Europa toonde, zij het aanvankelijk wat moeizaam, een mondiale reflex, en mondiale solidariteit. Het organiseerde een humanitaire luchtbrug, zette een belangrijke donorconferentie op, bleef loyaal aan de Wereldgezondheidsorganisatie, ondanks haar tekortkomingen. Ook binnen de Unie staat de rechtsstaat onder druk, maar tegelijk is er een ijzersterk besef dat het virus de fundamentele Europese waarden niet mag infecteren. Dit maakt deel uit van het Europese DNA én - uiteindelijk - van de Europese aantrekkingskracht. In Wit-Rusland, Hong Kong en Libanon snakken ze ernaar.Ten vierde, de economie. Tussen half maart en begin mei kocht de Europese Centrale Bank massaal schuldpapier op. Bijna zeven keer zoveel als de inspanningen die ze leverde begin jaren 2010 om de euro te redden. Nadat de Europese economieën in een kunstmatige coma waren gebracht bleek dit hun levenslijn. Maar deze stilaan hardnekkige verslaving aan goedkoop geld is niet eeuwig houdbaar. Precies daarom is de beslissing van de Europese Raad van 21 juli om gezamenlijke Europese schuld uit te geven om het herstelbeleid te financieren, ondersteund door nieuwe Europese inkomsten, zo belangrijk. Het is niet helemaal een 'Hamiltonian moment' - een verwijzing naar de eerste Amerikaanse minister van Financiën die de schulden van de Amerikaanse staten bundelde - maar het komt aardig in de buurt van wat Charles Michel een 'Copernicaanse evolutie' noemde. Dit alleen zal niet voldoende zijn. Een snelle terugkeer naar de Europese regels van staatssteun dringt zich op. Als rijkere landen met diepe binnenzakken massaal geld kunnen investeren in hun economie en diep getroffen landen die middelen niet hebben, dreigt dat de kloof tussen lidstaten nog te vergroten. Minstens even belangrijk is dat die herstelinvesteringen binnen een Europees kader plaatsvinden. In de woorden van vicevoorzitter van de Europese Commissie Frans Timmermans: 'laat ons geen geld gooien in de oude economie', maar in innovatie, digitalisering, vergroening.Vergroening, duurzaamheid: dat is meteen een zesde, en misschien wel belangrijkste conclusie uit deze pandemie. COVID-19 was in grote mate een direct gevolg van hoe we omgaan met onze omgeving. Wetenschappers zijn het erover eens dat trends als toenemende ontbossing en verstedelijking het tempo versnellen waarmee virussen van dier op mens springen. En toch is dit slechts het topje van de ijsberg. Een verwante maar veel grotere uitdaging staat voor de deur, en staat al eigenlijk al met één voet binnen: klimaatwijziging. Het zou een enorme vergissing zijn om nu door de enorme kostprijs van de pandemie de Europese 'Green Deal' op de lange baan te schuiven. Als de pandemie één ding aantoonde, is het dat de groene transitie net een deel van de oplossing is. Tijdens de hele COVID-19-crisis stonden we op en gingen we slapen met adviezen en duiding door virologen. Zouden we niet even intens de klimaatwetenschappers aan het woord laten? Geen luxe, maar noodzaakDeze zes prioriteiten - het boek vermeldt er nog andere - zijn grotendeels weerspiegeld in het akkoord van de Europese Raad van 21 juli. Dat akkoord is uiteraard niet perfect - welk budget is dat wel? Ik ben de eerste om te pleiten voor een verhoging van het budget voor Erasmus+, voor een nóg ambitieuzer innovatieprogramma of voor meer middelen voor een sterker Europees buitenlands beleid. Misschien kan het Europees Parlement de komende weken alsnog iets uit de brand slepen. Maar nu is het tijd om aan de slag te gaan met de instrumenten die er zijn en die de EU wel degelijk toelaten zichzelf heruit te vinden. Eén voorbeeld: 30 procent van alle Europese middelen zal naar klimaatactie gaan: welke mogendheid doet beter? Met zo een meerjarenbegroting kun je aan de slag. En het zal nodig zijn. In de komende maanden, mogelijk zelfs al weken, zal er geen gebrek zijn aan crisissen. De dreiging van illegale migratie is er nog steeds. Gewapende conflicten aan de grenzen van Europa kunnen verder toenemen. Sociaaleconomische ongelijkheid wordt scherper, ook in de EU. Populisten zullen daarvan gebruikmaken om nog prominenter de kop op te steken. COVID-19 is verre van verslagen en nieuwe virussen staan al klaar. Multilaterale samenwerking staat onder druk, en internationaal leiderschap wordt een steeds schaarser goed. In zo'n context is een sterke EU geen luxe, maar een noodzaak.",Voorpublicatie: Hoe Covid-19 de Europese Unie heeft veranderd
5f3d2276de00bf5a85637e2e,https://www.tijd.be/r/t/1/id/10246004,2020-08-19T10:54:31.000Z,"Beleggers krijgen een realitycheck door de koersval van Galapagos. Vervellen van biotech naar farma blijkt een hobbeliger parcours dan gedacht. AB InBev redt de meubelen.\n\nZo wordt een rups een vlinder, al was ie ooit cocon. Lisa Del Bo zingt in haar hit uit 1993 profetische woorden over de transformatie van Galapagos Het Mechelse biotechbedrijf is al lang geen cocon meer, maar mag zich - dat werd woensdag pijnlijk duidelijk - ook nog geen vlinder noemen.\n\nDe weg naar de markt van het potentiële blockbustermiddel filgotinib tegen reuma botst op een hobbel van formaat: de Amerikaanse farmawaakhond FDA vraagt extra onderzoeksdata over de impact van het middel op de spermakwaliteit van mannen.\n\nGalapagos betaalt die tegenslag duur: het aandeel keldert met 30 procent naar 110 euro, wat gelijkstaat met 2,6 miljard euro aan verdampte beurswaarde.\n\nDe Bel20 , die voor 6 procent gedragen wordt door Galapagos, gaat mee onder. De index levert 1,6 procent in naar 3.338 punten.\n\nAnalistenreacties\n\nAnalisten zijn met verstomming geslagen over het nieuws. Eerder had Galapagos immers aangegeven dat de spermatests voor filgotinib niet nodig waren om een goedkeuring te krijgen. Eerder had ook al de Europese geneesmiddelenwaakhond zonder de vruchtbaarheidsdata het licht op groen gezet.\n\n'Het nieuws uit de VS is een enorme opdoffer', reageert beurshuis Jefferies. Analist Peter Welford verwacht dat de tegenvaller Galapagos' partnerschap met Gilead op de helling kan zetten. 'Vertraging in de VS kan het engagement van Gilead doen wankelen', zegt hij. 'Gilead zal mogelijk harde beslissingen moeten nemen rond filgotinib en zijn focus meer verschuiven naar kankeronderzoek.'\n\nDegroof Petercam zet zijn koersdoel en koopadvies voor Galapagos 'under review'. Het beurshuis noemt de Amerikaanse misser een 'enorme verrassing'. 'Voorheen had Galapagos immers gecommuniceerd dat de resultaten over de impact van filgotinib op de spermaproductie bij mannen niet nodig waren om de markttoelating vast te krijgen', zegt analist Benoit Louage.\n\n'Als we er rekening mee houden dat farmawaakhond FDA ongeveer 6 maanden nodig heeft voor een herevaluatie, verwachten we tegen het eind van 2021 nieuwe feedback', zegt de analist. Dat de farmawaakhond ook vragen stelt bij de hogere dosering van 200 mg voor filgotinib is eveneens zorgelijk, vindt de analist. 'De flexibiliteit van de dosering was net een belangrijk pluspunt voor filgotinib'.\n\nBarclays en Morgan Stanley schrappen hun koopadvies voor Galapagos. Maar binnen het analistenkorps ziet niemand deze tegenvaller als een verkoopsignaal. De biotechspeler heeft nog 3 koopadviezen, 9 houdadviezen en geen enkel verkoopadvies.\n\nEn verder?\n\nArgenx profiteert van de koersval van Galapagos en wint 1,9 procent. Het Gentse biotechbedrijf mag zich voortaan het grootste biotechbedrijf in de Benelux noemen.\n\nAB InBev kan de meubelen voor de Bel20 nog ietwat redden. Morgan Stanley heeft het koersdoel verhoogd van 39 naar 42 euro. Het advies blijft 'houden'.\n\nOp de brede markt kan Mithra geen munt slaan uit de Nederlandse lancering van zijn anticonceptiering Myring. De specialist in vrouwengeneeskunde levert 3,4 procent in naar 17,46 euro.",Euronext Brussel: it's a long way to (filgo)tipperary
5f3d2276de00bf5a85637e33,https://www.tijd.be/r/t/1/id/10245989,2020-08-19T09:28:00.000Z,"Galapagos mag zijn reumamedicijn nog niet in de VS lanceren. Resultaat: anderhalf jaar vertraging en veel onzekerheid. ‘Je bent bijna aan de finish en dan moet je nog een extra rondje lopen. Ontzettend zuur’, zegt CEO Onno van de Stolpe.\n\nHet geneesmiddelenagentschap FDA heeft het hele dossier van filgotinib bekeken en heeft bedenkingen bij het risico-batenprofiel van het medicijn bij de hoogste dosis van 200 milligram. De FDA wil bovendien eerst - tegen alle verwachtingen in - ook de resultaten inkijken van twee lopende studies waarin het effect van het medicijn op de spermaproductie wordt geëvalueerd.\n\nGalapagos en de Amerikaanse partner Gilead moeten zowat anderhalf jaar extra geduld hebben om het medicijn in de VS, hun belangrijkste markt, te lanceren. Intussen heeft de concurrentie meer tijd om positie in te nemen. Kan filgotinib het verwachte marktaandeel wel nog halen? Moeten de ambities voor de piekverkopen bijgesteld worden? Komt het medicijn überhaupt nog wel op de markt?\n\nDe onzekerheid resulteert in een afstraffing op de beurs. Het aandeel kreeg bij opening een klap van 30 procent. Het bedrijf verloor 3 miljard euro beurswaarde.\n\nBent u al bekomen?\n\nOnno van de Stolpe: ‘Weet je, het is een enorme teleurstelling. Erg onverwacht ook. Hier hadden we geen rekening mee gehouden. Je vloekt natuurlijk behoorlijk, maar je moet meteen verder kijken, voor je troepen gaan staan en je mensen motiveren. Dat is ook wat ik straks ga doen.'\n\nWat is de boodschap voor uw personeel?\n\nWe geraken hier uit. We geven filgotinib helemaal niet op. Onno van de Stolpe CEO Galapagos\n\nVan de Stolpe: ‘Dat we vertrouwen behouden in filgotinib, en dat we hier als Galapagos uit geraken, zoals we al getoond hebben na eerdere tegenslagen. We geven filgotinib helemaal niet op. We hebben ook een pijplijn met andere medicijnen, een sterke cashpositie en in Europa kunnen we wel met de commercialisering van filgotinib beginnen. Er zijn ook goede kanten.'\n\n'Maar het nieuws is duidelijk een klap, een grote klap. Dat zien we ook aan de reactie op de beurs. Ik begrijp dat wel. Amerika is de belangrijkste markt voor ons. Als er dan onzekerheid ontstaat, past iedereen zijn verwachtingen aan natuurlijk.'\n\nHoe gaat u zelf om met die onzekerheid?\n\nVan de Stolpe: ‘Ik heb geleerd me alleen nog druk te maken om zaken die ik in de hand heb en kan beïnvloeden. En dit ligt buiten mijn invloedssfeer.'\n\nHoeveel vertraging loopt Galapagos op?\n\nVan de Stolpe: 'Als je alles bij elkaar legt - afronden van de fertiliteitsstudie, voorbereiden van het nieuwe dossier met nieuwe data, wachten op goedkeuring - dan spreek je toch over anderhalf jaar.'\n\nHoe schat u de kans in dat u filgotinib toch nog in de VS mag lanceren?\n\nVan de Stolpe: ‘Die kans is groot. Of we filgotinib ook in een dosis van 200 milligram kunnen lanceren, is moeilijker in te schatten. Daar ga ik geen uitspraken over doen. Daarover zullen we eerst gesprekken voeren met de FDA om te zien wat die van ons verwacht.’\n\nEnorm effect\n\nHet effect op de omzet van filgotinib kan enorm zijn. Het beurshuis Jefferies rekende op 6 miljard dollar piekverkopen wereldwijd, waarvan 3,3 miljard dollar in de VS. Die cijfers zijn aan herziening toe. Anderhalf jaar vertraging betekent ook anderhalf jaar minder patentbescherming. Concurrerende medicijnen krijgen meer tijd om positie in te nemen. Het wordt dus moeilijker om marktaandeel in te pikken, zeker als de dosis van 200 milligram geen groen licht krijgt. Die dosis was voor filgotinib dé magische factor.\n\nVan de Stolpe: ‘Dat klopt allemaal. Ik kan daar weinig aan toevoegen. Het is zeer ernstig voor filgotinib, maar voor Galapagos is het gewoon een setback zoals we er al gehad hebben. Galapagos is ook meer dan filgotinib. Nog het ergste vind ik dat we er zo lang aan gewerkt hebben en dan krijg je op een zucht van de finish te horen dat je nog een extra rondje moet lopen. Dat is ontzettend zuur. Voor iedereen.'\n\nVan het Europees Geneesmiddelenagentschap kreeg Galapagos onlangs wel goed nieuws over filgotinib. Zal het besluit van de FDA de verkoop in Europa moeilijker maken?\n\nVan de Stolpe: ‘Dat denk ik niet. Eli Lilly heeft in de VS hetzelfde meegemaakt met een gelijkaardig reumamedicijn, maar heeft toch een ongelooflijk goede lancering gekend in Europa. Daar ben ik niet zo bang voor.’\n\nZet zo’n tegenvaller geen spanning op de relatie met partner Gilead, die de verkoop in de VS zal regelen?\n\nVan de Stolpe: ‘Helemaal niet.’\n\nGilead is enthousiast over onze pijplijn. Het wil duidelijk inzetten op ontstekingsziektes. Daarin is filgotinib een belangrijke bouwsteen. Onno van de Stolpe CEO Galapagos\n\nGilead investeert stevig in oncologie. Als filgotinib zijn glans verliest, dreigt Gilead het medicijn dan niet in de koelkast te stoppen?\n\nVan de Stolpe: ‘Het is natuurlijk wat vroeg om daarover te speculeren. Tot nu heb ik van Gilead gehoord dat het enthousiast is over onze pijplijn. Op korte termijn zal dit zijn focus op oncologie versterken, maar het wil ook duidelijk inzetten op ontstekingsziektes. Daarin is filgotinib een belangrijke bouwsteen, net als het onderzoeksprogramma Toledo, waaraan we volop werken.'",CEO Galapagos: 'Dit is ontzettend zuur'
5f3d5ab1fc13108e95d00305,https://vrtnws.be/p.LN4VPPolM,2020-08-19T15:34:34.000Z,"Voor alle duidelijkheid: de scène die we hierboven hebben beschreven, komt uit een film en is sciencefiction. Maar als we Clear Channel mogen geloven, zullen we binnenkort iets gelijkaardigs krijgen. Het bedrijf lanceert een technologie die het mogelijk maakt om data van smartphones in de buurt van een reclamepaneel te verzamelen. Die gegevens worden anoniem (zegt Clear Channel) doorgespeeld naar adverteerders.\n\nIn dit promofilmpje, in het Engels, legt Clear Channel uit hoe de technologie werkt (lees voort onder de video):","Het reclamebord dat weet wat je online koopt en zich daaraan aanpast wanneer je passeert, komt naar Europa"
5f3d5ab4fc13108e95d0031a,https://www.tijd.be/r/t/1/id/10246057,2020-08-19T15:42:41.000Z,"De bekende Oostenrijkse privacy-activist Max Schrems klaagt 101 Europese bedrijven aan omdat ze zonder rechtsgrond persoonsdata doorsturen naar de VS. Er zijn ook vier Belgische sites bij.\n\nHet postbedrijf Bpost, de uitgever Roularta, de reisgroep Wamos Benelux (overnemer van de Neckermann-reisbureaus) en de Franstalige uitgever IPM (eigenaar van de vastgoedsite Logic-Immo) gaan volgens Schrems in de fout omdat via hun websites data van Europese burgers worden doorgespeeld naar de VS.\n\nIn totaal staan 101 Europese bedrijven op de lijst van Schrems. Allemaal sturen ze volgens de privacy-activist data van Europese burgers door naar Facebook of Google, terwijl dat niet meer mag.\n\nDe actie van Schrems volgt op zijn overwinning voor het Europese Hof van Justitie afgelopen juli. Het Hof vernietigde toen het 'privacyshieldakkoord', dat in 2016 tussen de Europese Unie en de VS was afgesproken. Dat maakte het onder bepaalde voorwaarden mogelijk Europese persoonsdata op Amerikaanse servers te stockeren.\n\nVolgens het Hof biedt het akkoord onvoldoende bescherming voor EU-burgers. De Amerikaanse politie- en veiligheidsdiensten kunnen de data nog altijd zonder toestemming raadplegen. Het gevolg is dat Europese persoonsdata niet meer naar de VS gestuurd mogen worden.\n\nCode\n\nSchrems screende na de uitspraak een hele resem Europese websites en vond er 101 die stukjes code van Facebook of Google bevatten, waardoor toch nog data worden doorgestuurd. Tegen die sites en hun beheerders dient hij nu klacht in bij de bevoegde dataregulatoren.\n\nDe privacy-organisatie van Schrems, noyb, is van plan de druk op Europese en Amerikaanse bedrijven voort op te voeren om de Europese dataregels te respecteren.","Privacyklacht tegen websites Bpost, Flair, Neckermann en Logic-Immo"
5f3d5ab4fc13108e95d0031c,https://www.tijd.be/r/t/1/id/10246044,2020-08-19T14:51:40.000Z,"De beurswaarde van Apple overschreed woensdag voor het eerst de kaap van 2.000 miljard of 2 biljoen dollar. 44 jaar na de oprichting en negen jaar na de dood van zijn oprichter is het bedrijf zijn magie nog niet kwijt.\n\nBijna dag op dag twee jaar geleden werd Apple het eerste bedrijf uit de geschiedenis met een beurswaarde van 1.000 miljard dollar. Dat eerste biljoen zijn er al twee geworden, waarmee de techreus uit Cupertino al zijn critici nog maar eens het nakijken geeft.\n\nAlle techaandelen zijn de voorbije maanden een pak duurder geworden. Toch valt op dat opnieuw Apple als eerste een nieuwe biljoenenkaap rondt.\n\nDat de beurswaarde van Apple zo snel verdubbeld is, heeft uiteraard veel te maken met de recente technologiehype op de beurs. Alle techaandelen zijn de voorbije maanden een pak duurder geworden volgens alle gangbare maatstaven, zoals de verhouding tussen de koers en de winst per aandeel. Toch valt op dat opnieuw Apple als eerste een nieuwe biljoenenkaap rondt, met een voorsprong van enkele honderden miljoenen op Microsoft en Amazon.\n\nDe voorbije jaren waarschuwden veel analisten nochtans dat Apple onvermijdelijk op de ‘wet van de grote getallen’ zou stuiten: wie al heel groot is, heeft het steeds moeilijker om zijn (procentuele) groei op peil te houden. Als iedereen al een smartphone op zak heeft, kan je nog maar weinig groeien met de verkoop van nieuwe iPhones.\n\nDat argument is deels correct. Het vorige boekjaar was, naast 2016, een van de weinige waarin de gigant zijn omzet en zijn winst zag dalen. Maar in het huidige boekjaar, dat loopt tot eind september, is alweer een gezonde groei te zien in beide parameters.\n\nHoe blijft Apple dat toch klaarspelen? Over die vraag zijn al boekenkasten vol geschreven. Enkele verklaringen voor het superieure Apple-model komen vaak bovendrijven.\n\nDenk niet in hokjes\n\nToen ‘de twee Steves’ - de oprichters Steve Jobs en Steve Wozniak - in 1976 in hun garage hun eerste computer assembleerden, wees niets erop dat Apple het wereldbedrijf zou worden dat het vandaag is. Silicon Valley telde wel meer soortgelijke start-ups, terwijl grote computerbedrijven als HP en IBM al een veel langere staat van dienst hadden.\n\nApple was als geen ander in staat vooruit te denken en in te spelen op behoeften die zijn klanten nog niet eens wisten dat ze hadden.\n\nApple heeft al die concurrenten naar huis gespeeld. Computers zijn nog goed voor een tiende van zijn groepsomzet. Zowat 55 procent komt van iPhones en iPads, twee toestellen die nog maar een dikke tien jaar bestaan. En meer dan een vijfde wordt geleverd door allerlei diensten (muziek, video, betalen…) die soms nog maar enkele jaren oud zijn.\n\nHet illustreert hoe Apple de tand des tijds heeft doorstaan door zich nooit op te sluiten in één bepaalde markt, in tegenspraak met managementboeken, die zeggen dat bedrijven moeten focussen op wat ze goed kunnen. Apple was als geen ander in staat vooruit te denken en in te spelen op behoeften die zijn klanten nog niet eens wisten dat ze hadden.\n\nEenvoud is heilig\n\nDat ‘denken vanuit de gebruiker’ blijkt ook uit de extreme focus op eenvoud en gebruiksvriendelijkheid. Van Jobs werd weleens gezegd dat hij een controlefreak was, maar hij besefte heel goed het belang van een feilloze gebruikservaring, die soms in piepkleine details zit.\n\nGeen bedrijf heeft meer gedaan voor de ‘democratisering’ van computertechnologie dan Apple.\n\nApple heeft de computermuis, de smartphone of de tablet niet uitgevonden, maar het was wel het eerste bedrijf dat er gemakkelijk hanteerbare, intuïtieve ervaringen rond bouwde die een klik gaven bij het grote publiek. Geen bedrijf heeft meer gedaan voor de ‘democratisering’ van computertechnologie dan Apple.\n\nBouw een ecosysteem\n\nHet ‘buiten de markt denken’ en de focus op de gebruiker leidden Apple als vanzelf naar steeds nieuwe producten en toepassingen. De fundamenten van Apple liggen in hardware, maar gaandeweg werd het bedrijf ook een belangrijke aanbieder van software en diensten. Die drie metiers versterken elkaar en vormen zo een sterk ‘ecosysteem’ met een grote aantrekkingskracht op andere spelers - van programmeurs en appbouwers tot gadgetfabrikanten en dienstenbedrijven.\n\nHet ecosysteemdenken stond weliswaar onder druk in de jaren 80 en 90, toen Apple er niet in slaagde zich te onderscheiden van de concurrentie en Microsoft met Windows de markt voor computersoftware inpalmde.\n\nPas in de tweede helft van de jaren 90, toen de ontslagen Jobs terugkeerde als CEO, werden de fundamenten van het huidige imperium gelegd. Na zijn overlijden in 2011 bouwde de huidige CEO Tim Cook er naadloos op voort.\n\nApple waakt streng over de normen en standaarden in zijn ecosysteem, waardoor het de gebruikservaring controleert en zich onderscheidt.\n\nJobs lanceerde de knap gedesignede iMac-computers, die perfect inspeelden op de digitaliserende levensstijl van consumenten. De iMac werd de centrale ‘hub’ waarrond Apple andere toestellen, software en diensten bouwde. De mijlpalen in dat uitdijende ecosysteem waren de lancering van de muziekspeler iPod (2001), de online muziekwinkel iTunes (2003), de iPhone (2007), de App Store (2008), de iPad (2010), de Apple Watch (2014), de muziek- en videodienst Apple Music (2015) en de slimme speaker HomePod (2018).\n\nApple waakt streng over de normen en standaarden in zijn ecosysteem, waardoor het de gebruikservaring controleert en zich onderscheidt van concurrerende producten en diensten. Het bedrijf heeft in zijn geschiedenis wel veel overnames gedaan, maar doorgaans kocht het alleen onderdelen waarmee het zijn eigen oplossingen bouwde.\n\nDe keerzijde van de medaille is dat het bedrijf enorm veel macht heeft gekregen. Wie toegang wil tot de Apple-consument, moet langs de keuring van de ‘poortwachter’ in Cupertino, aan wie hij ook een stevige vergoeding moet afdragen.\n\nNiet te vroeg, niet te laat\n\nApple slaagde er telkens weer in bestaande ideeën over te nemen en te perfectioneren, en er de facto de standaard mee te zetten.\n\nHoewel niemand betwist dat Apple een innovatief bedrijf is, valt toch op dat het geen enkele grote productcategorie heeft uitgevonden. Van de muis en de aanklikbare icoontjes op ons computerscherm tot de mp3-speler, de smartphone en de tablet, ze waren allemaal al uitgevonden voor Apple zich ermee bezighield. Maar het bedrijf slaagde er telkens weer in bestaande ideeën over te nemen en te perfectioneren, en er de facto de standaard mee te zetten.\n\nApple is zelden de eerste, maar wel vaak de beste. ‘Een van de briljantste eigenschappen van Jobs was dat hij altijd het juiste moment afwachtte om op de markt te komen’, schrijft Apple-kenner Fons Van Dyck in zijn boek ‘De onsterfelijke onderneming’, waarin hij betoogt dat succesvolle bedrijven doorgaans zulke ‘slimme volgers’ zijn.\n\nPrijs is status\n\nComputers kunnen steeds meer voor een steeds lagere kostprijs. Die ijzeren wet leidt in de IT- en elektronicabedrijven bijna vanzelf tot prijsconcurrentie. Bedrijven proberen marktaandeel in te pikken door onder de prijs van hun concurrent te gaan, in de wetenschap dat de continue prijsdaling van computerchips hun verlies op termijn toch compenseert.\n\nSteve Jobs redeneerde dat tegenover een superieure gebruikservaring ook een superieure prijs mocht staan.\n\nApple is daar in het grootste deel van zijn bestaan altijd tegen ingegaan. Jobs redeneerde dat tegenover een superieure gebruikservaring ook een superieure prijs mocht staan, en de Apple-fans volgden hem daarin. Apple is een van de weinige techbedrijven die erin geslaagd zijn computers in de markt te zetten als statusproducten met een premiumprijs.\n\nDat vertaalt zich in winstmarges waar de concurrenten alleen van kunnen dromen. Volgens een schatting van het beurshuis Canaccord Genuity roomde Apple eind 2018 87 procent van alle winsten in de smartphone-industrie af, hoewel het nog niet een op de vijf smartphones ter wereld verkocht.\n\nIn de verkoop van diensten liggen de winstmarges zelfs nog een stuk hoger dan in hardware. Vooral die royale winstmarges, meer nog dan de omzetgroei, verklaren dat Apple is uitgegroeid tot het eerste ‘2 biljoenbedrijf’ op de beurs.\n\nData\n\nHoever reikt het potentieel van Apple nog? Ook over die vraag zullen nog boeken geschreven worden. Spraakmakende hardware heeft het concern al een hele tijd niet meer uitgebracht, maar de groei in diensten lijkt nog lang niet over zijn hoogtepunt heen.\n\nBovendien zit het bedrijf, dankzij zijn allesomvattende ecosysteem, op een massieve berg data die het kan gebruiken om nog beter in te spelen op de behoeften van zijn klanten en om weer nieuwe diensten te ontwikkelen, zoals medische of financiële oplossingen.",Apple rondt kaap van 2 biljoen beurswaarde
5f3d92fb8e733dfbc28b4204,https://www.tijd.be/r/t/1/id/10246108,2020-08-19T19:15:21.000Z,"Nu het Mechelse biotechbedrijf Galapagos nog geen groen licht krijgt voor de cruciale Amerikaanse markt voor zijn goudhaantje, het kandidaat-reumamedicijn filgotinib, rijzen een pak vragen. ‘Ja, Galapagos kan deze tegenslag overleven.’\n\nGalapagos incasseerde woensdag een opdoffer van formaat nu filgotinib nog geen groen licht krijgt voor de Amerikaanse markt. De Amerikaanse geneesmiddelenwaakhond FDA (Food and Drug Administration) vraagt bijkomend onderzoek naar de impact van het middel op de mannelijke vruchtbaarheid en is bezorgd over het risico-batenprofiel van de 200 milligramdosis van filgotinib.\n\nDe onzekerheid over filgotinib leidde tot een afstraffing op de beurs. Het aandeel Galapagos kreeg een klap van bijna 25 procent en verloor 2,5 miljard euro beurswaarde.\n\nGalapagos had in februari nog een beurswaarde van 16,5 miljard euro. Sinds de coronapandemie ging de koers - tegen de sectorstroom in - stevig lager. Galapagos zag sinds februari 9 miljard euro beurswaarde verdampen en is nu minder dan 8 miljard euro waard.\n\nWat is filgotinib? Filgotinib, een kandidaat-reumamedicijn, is het potentiële goudhaantje van Galapagos. Analisten raamden tot dusver de potentiële wereldwijde piekverkoop op 6 miljard dollar, waarvan 3,3 miljard dollar in de VS. Galapagos voert ook onderzoek om filgotinib op de markt te kunnen brengen als behandeling van andere ontstekingsziekten, zoals de ziekte van Crohn.\n\nHet nieuws over de vertraging op de cruciale Amerikaanse markt doet vragen rijzen. Een overzicht.\n\nWaarom vraagt de Amerikaanse geneesmiddelenwaakhond, in tegenstelling tot de Europese, extra onderzoek naar de veiligheid van filgotinib?\n\n‘Dat heeft te maken met het feit dat de geneesmiddelenwaakhonden in de VS en in Europa onafhankelijk van elkaar andere klemtonen kunnen leggen’, oordelen Sandra Cauwenberghs en Lenny Van Steenhuyse, biotechanalisten van KBC Securities. ‘In tegenstelling tot de Europese toezichthouder EMA laat de FDA zijn beoordeling nu afhangen van de MANTA- en MANTA- RAy-studies. Die onderzoeken het effect van filgotinib op de spermaproductie van mannen die de reumapil krijgen. De resultaten worden in de eerste helft van volgend jaar verwacht.’\n\nIs dit het begin van het einde voor filgotinib?\n\n‘Nee, dat is een voorbarige conclusie’, oordeelt Cauwenberghs. ‘De veiligheidsresultaten van de grootschalige fase 3-studies (de laatste voor de start van de verkoop, red.) met filgotinib, zowel voor de dosissen van 100 als van 200 milligram, waren goed. Ik verwacht niet dat er ernstige problemen zullen opduiken met de MANTA- en MANTA-RAy-studies.’\n\nDe Degroof Petercam-analist Benoit Louage vindt het wel zorgelijk dat de Amerikaanse geneesmiddelenwaakhond vragen stelt bij de hogere dosering van 200 milligram voor filgotinib. ‘Die flexibiliteit van dosering was een belangrijk pluspunt’, oordeelt hij.\n\nHet beurshuis Jefferies rekende tot dusver op 6 miljard dollar piekverkoop wereldwijd, waarvan 3,3 miljard dollar in de VS. De vraag is of filgotinib dat verwachte marktaandeel nog zal halen en of de ambities voor de piekverkoop niet bijgesteld moeten worden. ‘Galapagos riskeert door de vertraging op de Amerikaanse markt, veruit de belangrijkste, een stuk competitief voordeel te verliezen tegenover de concurrenten’, zegt Cauwenberghs. ‘Er woedt in de VS al een felle competitie in het domein van de reumamedicijnen.’\n\nIn Europa kreeg filgotinib (100 en 200 milligramdosis) vorige maand wél een positief expertenadvies van het CHMP, dat de geneesmiddelenwaakhond EMA adviseert over nieuwe geneesmiddelen. Daar is alleen nog een handtekening van de Europese Commissie nodig. Dat fiat verwacht Galapagos, dat benadrukt dat het Amerikaanse en Europese filgotinibtraject los van elkaar lopen, voor eind september. De verkoop kan dan nog dit jaar beginnen.\n\nHoe beïnvloedt de opdoffer in de VS de samenwerking met de Amerikaanse partner Gilead, die de verkoop van filgotinib in de VS voor zijn rekening neemt?\n\nHet Amerikaanse farmabedrijf Gilead sloot in de zomer van 2019 een deal van 4,5 miljard euro met Galapagos voor inzagerecht in en exclusiviteit op alle belangrijke medicijnen die het Mechelse biotechbedrijf ontwikkelt. In een e-mail reageert Gilead, dat een samenwerking van tien jaar aanging met Galapagos om medicijnen voor onstekingsziekten te ontwikkelen, dat het ‘blijft geloven in het potentieel van de samenwerking en de diepe pijplijn van Galapagos’.\n\nWelke beloftevolle behandelingen zitten nog in die pijplijn?\n\nDe focus van Galapagos ligt op de franchises in ontstekingsziekten en fibrose. Er lopen studies met partner Gilead over fibrose en artrose. Met Galapagos’ eigen onderzoeksprogramma Toledo voert Gilead onderzoek naar een nieuwe generatie middelen tegen allerlei ontstekingsziekten.\n\nDe details van dat programma blijven een goedbewaard geheim, maar in de tweede jaarhelft zouden verschillende ‘proof of concept’-patiëntenstudies moeten opstarten, met eind dit jaar de eerste echte klinische resultaten.\n\n‘Galapagos heeft een brede pijplijn met veel medicijnen in ontwikkeling voor verschillende indicaties en in verschillende stadia van ontwikkeling, waardoor het zich de komende jaren kan herpakken als die data goed zijn’, oordelen Cauwenberghs en Van Steenhuyze.\n\nHoe erg is het forse verlies aan beurswaarde voor Galapagos?\n\n‘De vertraging met minstens 1,5 jaar van de marktlancering van filgotinib in de VS voor reumatoïde artritis komt de competitiviteit niet ten goede’, zeggen Cauwenberghs en Van Steenhuyze. Het wordt voor Gilead/Galapagos een lastige klus op te boksen tegen spelers als AbbVie, Pfizer, Johnson & Johnson, Novartis en UCB.’\n\nGalapagos zit op een cashberg van 5,6 miljard euro. Wat dat betreft, zit het bedrijf safe. Sandra Cauwenberghs Analiste KBC Securities\n\nKan Galapagos deze opdoffer overleven?",Hoe zwaar weegt de Amerikaanse misser van Galapagos?
5f3e037475130d0c06add915,https://www.tijd.be/r/t/1/id/10246169,2020-08-20T02:20:01.000Z,"Voice phishing, waarbij fraudeurs zich aan de telefoon voordoen als betrouwbare bankiers, is door corona bezig aan een comeback in ons land.\n\nNu we door de recente verstrenging van de coronamaatregelen meer thuisblijven, schakelen ook bankfraudeurs een versnelling hoger. Ze proberen potentiële slachtoffers meer en meer te bestelen via vervalste telefoonnummers van de bank.\n\n‘Vishing’ of ‘Voice phishing’ wordt die fraudetechniek genoemd: oplichters slagen erin een veelgebruikt telefoonnummer van een bank na te bootsen en bellen daarmee naar een nietsvermoedend slachtoffer. De fraudeur doet zich voor als een medewerker van de bank en probeert zo kaartgegevens en codes te ontfutselen.\n\nDaar worden soms uitgekiende strategieën voor gebruikt. Eerder deze week meldde Het Belang Van Limburg dat criminelen een vrouw via een vals KBC-nummer hadden overtuigd om haar geld zo snel mogelijk op een andere rekening te storten. Dat gebeurde onder het voorwendsel dat haar eigen rekening intussen geplunderd werd door criminelen.\n\nNet zoals banken nooit via link, mail, sms of telefoon om vertrouwelijke informatie vragen, zullen ze klanten nooit vragen geld over te schrijven naar een andere rekening. Maar om hun verhaal geloofwaardiger te maken en hun slachtoffer over de streep te trekken hadden de criminelen zich goed voorbereid. Ze hadden niet alleen een officieel telefoonnummer van de bank gekopieerd, maar ook vooraf het rekeningnummer en andere persoonlijke info van hun doelwit verzameld. Pas toen het te laat was, besefte het slachtoffer dat ze haar spaargeld had overgemaakt naar een rekening van criminelen.\n\nOpmars\n\n‘Die vorm van fraude is de jongste maanden aan een opmars bezig in België,’ bevestigde een woordvoerster van KBC woensdag. ‘We werden al met enkele gevallen geconfronteerd. De jongste week lijkt er op dat vlak meer activiteit te zijn.’\n\nDe bankenkoepel Febelfin stuurde afgelopen lente al een eerste waarschuwing uit voor de fraudevorm. Een rondvraag bij de grootste Belgische banken geeft aan dat oplichters steeds makkelijker naar de telefoon grijpen om mensen te tillen. Zowel Argenta als ING België meldt een stijging, al zeggen ze dat het aantal dossiers voorlopig beperkt blijft. Bij Argenta zou het om een vijftal gevallen gaan. Belfius zegt dat het deze zomer een toename vaststelde van het aantal pogingen tot ‘vishing’. BNP Paribas Fortis wilde geen informatie geven.\n\nEen rondvraag bij de grootste Belgische banken geeft aan dat oplichters steeds makkelijker naar dat telefoon grijpen om mensen te tillen.\n\n‘Helemaal nieuw is voice phishing niet,’ zegt Eddy Willems,cyberexpert van het beveiligingsbedrijf G-Data. ‘Een vijftal jaar geleden werd er voor het eerst melding van gemaakt. Maar door de pandemie lijkt het aan een comeback bezig. Het lijkt erop dat criminelen zowat alle bestaande technieken aan het herontdekken zijn. Nu mensen door de coronamaatregelen meer thuiszitten, zie je een forse opstoot van fraude en cybercriminaliteit. Niet alleen in België, ook in Duitsland bijvoorbeeld.’\n\nDicht bij huis\n\nIngewikkeld is de vishingtechniek niet, zegt Willems. ‘Criminelen hoeven niet per se callcenters te hacken om aan de nodige telefoonnummers te geraken. Op het web is software te vinden waarmee je nummers kunt nabootsen of ‘spoofen’. In België werken die programma’s in principe niet, maar blijkbaar slagen criminelen in het buitenland daar wel in.’\n\nAl zitten de oplichters niet altijd ver van huis. ‘Overal ter wereld zijn bendes die aan voice phishing doen,’ zegt Willems. ‘Er zijn ook al gevallen geweest waarbij de kopstukken zich in Nederland bleken te bevinden.’",Bankklanten worden vaker slachtoffer van telefoonfraude
5f3e3bb2f1eea8a554216bd5,https://vrtnws.be/p.VLV3P9QJX,2020-08-20T05:48:18.000Z,"Een zwarte wouw is een roofvogel. Hij is af en toe te spotten in Oost-Vlaanderen, vooral als hij op doortocht is want het is een trekvogel. ‘Dat die hier ook broedt is echt uitzonderlijk’, zegt Michaël Krapoen van vzw Durme. De vzw zag onlangs dat een koppel zwarte wouwen meer dan normale interesse had in het gebied van het Donkmeer en ging op zoek naar het nest. De zoektocht was niet makkelijk, maar uiteindelijk werd het nest gevonden, met twee jongen.\n\nHet koppel is het zevende broedgeval in Vlaanderen, sinds de waarnemingen gestart zijn. ‘De database dateert van 1976 en ook in oudere naslagwerken is er geen sprake van broedende zwarte wouwen in Vlaanderen’, zegt Michaël Krapoen. ‘Het is een recent fenomeen van vogels die uit Zuid-Europese gebieden afkomstig zijn, maar onder invloed van andere klimatologische omstandigheden meer naar het noorden oprukken. En het blijft nog altijd zeer uitzonderlijk.’","Nest zwarte wouwen in Berlare: ""Dat er hier een koppel broedt, is heel uitzonderlijk"""
5f3e3bb3e032385d6b4c82a8,https://www.nieuwsblad.be/cnt/dmf20200820_92230018,2020-08-20T06:08:39.000Z,"De Oostenrijkse privacyactivist Max Schrems klaagt 101 Europese bedrijven aan omdat ze zonder rechtsgrond persoonsdata doorsturen naar de VS. Er zijn ook vier Belgische sites bij, schrijft De Tijd donderdag.\n\nHet postbedrijf bpost, de uitgever Roularta, de reisgroep Wamos Benelux en de Franstalige uitgever IPM gaan volgens Schrems in de fout omdat via hun websites data worden doorgespeeld naar de VS.\n\nIn totaal staan 101 bedrijven op de lijst. Allemaal sturen ze volgens Schrems data van Europese burgers door naar Facebook of Google, terwijl dat niet meer mag.\n\nDe actie van Schrems volgt op een overwinning voor het Europees Hof van Justitie afgelopen juli. Het Hof vernietigde toen het ‘Privacyshieldakkoord’ dat in 2016 tussen de EU en de VS was afgesproken. Dat maakte het onder bepaalde voorwaarden mogelijk Europese persoonsdata op Amerikaanse servers te stockeren.",Websites Bpost en Roularta spelen data door naar VS
5f3e3bb427f48dbb39adcd6c,https://www.hbvl.be/cnt/dmf20200820_92445273/websites-bpost-en-roularta-spelen-data-door-naar-vs,2020-08-20T06:47:00.000Z,"De Oostenrijkse privacy-activist Max Schrems klaagt 101 Europese bedrijven aan omdat ze zonder rechtsgrond persoonsdata doorsturen naar de VS. Er zijn ook vier Belgische sites bij, schrijft De Tijd donderdag.",Websites bpost en Roularta spelen data door naar VS
5f3e3bb6e594f43ac3677b5b,https://www.hln.be/in-de-buurt/dessel/wie-in-vijf-kempense-horecazaken-gegevens-achterlaat-voor-covid-19-riskeert-ook-reclame-te-ontvangen-ze-kunnen-heel-zware-boetes-krijgen~ac2de3f7/,2020-08-20T05:00:00.000Z,"misdaad, recht en justitie, economie, business en financiën, lifestyle en vrije tijd, economische sector, Aards Hof, Balen, Congé Local, Covid 19 Contact Tracing, Covid 19 Contact Tracing, Covid-19, De Lindedreef, De Retiese Watermolen, De Waterhoek, Dessel, GDPR, Geel, Gegevensbeschermingsautoriteit, General Data Protection Regulation, Kempen, Melis Events, Mike Melis, Mol, Nationale Veiligheidsraad, Retie, Willem Debeuckelaere","Wie in vijf Kempense horecazaken gegevens achterlaat voor Covid-19, riskeert ook reclame te ontvangen: “Ze kunnen heel zware boetes krijgen”"
5f3e73f7657833ff2bf029dd,https://www.tijd.be/r/t/1/id/10246244,2020-08-20T09:50:15.000Z,"In de strijd tegen terrorisme en witwassen verplicht Europa bedrijven, vzw's, stichtingen en maatschappen in een register aan te geven wie de touwtjes in handen heeft. In België lag de deadline voor de registratie in het UBO-register (Ultimate Beneficial Owners) oorspronkelijk op 30 september 2019, maar de FOD Financiën besliste tot eind 2019 een oogje dicht te knijpen. Meer dan acht maanden na die deadline bevat het register 574.799 bedrijven en 59.749 vzw’s. Dat betekent volgens Financiën dat nog 117.900 bedrijven en 74.250 vzw’s ontbreken.\n\n117.900 ontbrekende Bedrijven Er ontbreken nog 117.900 bedrijven en 74.250 vzw's in het UBO-register.\n\n‘We zijn nog niet echt gestart met de controles, maar met een kwantitatief en kwalitatief nazicht van onze databank. Momenteel sturen we bedrijven die zich nog moeten registreren een herinnering. We doen dat gespreid in de tijd om goed op de vragen van de bedrijven te kunnen antwoorden. Er zijn al 17.000 herinneringen verstuurd en we gaan daar de komende weken mee verder’, zegt Francis Adyns, de woordvoerder van de federale overheidsdienst Financiën. Verder heeft de administratie 24.000 bedrijven geïdentificeerd die zich wel geregistreerd hadden, maar waarvan de registratie fouten bevatte of onvolledig was. Ook die bedrijven worden aangeschreven.\n\nEr is nog geen enkele boete uitgeschreven. Aangezien het register nieuw is, willen we nalatige bedrijven in eerste instantie wijzen op hun verplichtingen. Francis Adyns Woordvoerder FOD Financiën\n\nBoetes\n\nWie zich niet tijdig registreerde in het UBO-register riskeert boetes tussen 250 en 50.000 euro, maar zo ver wil de fiscus vandaag nog niet gaan. ‘Er is nog geen enkele boete uitgeschreven. Aangezien het register nieuw is, willen we nalatige bedrijven in eerste instantie wijzen op hun verplichtingen’, zegt Adyns.\n\nVaak zijn het bedrijven die dit over het hoofd hebben gezien, of waarbij de toegang tot het UBO-register eerst in orde moest worden gebracht. Stefan De Plus Van Steenbrugge Advocaten\n\nVolgens Stefan De Plus van Van Steenbrugge Advocaten zijn er meerdere redenen waarom bedrijven zich nog niet registreerden. ‘Vaak zijn het bedrijven die dit over het hoofd hebben gezien, of waarbij de toegang tot het UBO-register eerst in orde moest worden gebracht. Dat is bijvoorbeeld het geval voor bedrijven met enkel buitenlandse bestuurders’, zegt De Plus. ‘In het algemeen merken we dat die bedrijven er alles aan doen om zo spoedig mogelijk alle informatie in het UBO-register op te nemen’, zegt hij.\n\nBegunstigden\n\nHet aantal begunstigden (UBO’s) in het register bedraagt vandaag 767.605, wat neerkomt op gemiddeld 1,2 begunstigden per bedrijf of vzw. In het geval van de bedrijven zijn de UBO’s de natuurlijke personen die rechtstreeks of onrechtstreeks meer dan 25 procent van de stemrechten of van het eigendomsbelang aanhouden. Als het aandeelhouderschap te versnipperd is, moeten de bestuurders als uiteindelijke begunstigden in het register worden opgenomen.",Tienduizenden bedrijven krijgen brief van fiscus voor nalatigheid
5f3e7404657833ff2bf029f9,https://www.knack.be/nieuws/belgie/veertienduizend-doden-door-lawaai-in-europa-het-helse-kabaal-moet-eruit/article-longread-1631187.html,2020-08-18T19:00:08.000Z,"Veertienduizend doden per jaar, alleen al in Europa: wat richten we aan met ons lawaai? In het boek De nieuwe stilte gaan Lander Deweer en pianist Jan Swerts op zoek naar een antwoord op die vraag. Gaandeweg merken ze dat de wereld niet luider wordt, zoals ze altijd dachten, maar juist stiller. 'De kennis en de technologie zijn voorhanden. Het is zaak om die zo snel mogelijk in de praktijk toe te passen.'\n\nHet was midden in de nacht van 4 op 5 januari toen Tomas op de koude keukenvloer van zijn rijwoning in Wevelgem moest gaan liggen. Voor de tweede keer in enkele dagen tijd voelde de West-Vlaming pijnscheuten in zijn borst, hij kon amper nog ademen. In allerijl belde zijn vrouw de ziekenwagen. 'Maar willen jullie wel de sirenes afzetten? De kinderen liggen al te slapen.'\n\n...\n\nHet was midden in de nacht van 4 op 5 januari toen Tomas op de koude keukenvloer van zijn rijwoning in Wevelgem moest gaan liggen. Voor de tweede keer in enkele dagen tijd voelde de West-Vlaming pijnscheuten in zijn borst, hij kon amper nog ademen. In allerijl belde zijn vrouw de ziekenwagen. 'Maar willen jullie wel de sirenes afzetten? De kinderen liggen al te slapen.' De diagnose was harder dan verwacht: Tomas - 42 en vader van vijf kinderen - had een hartinfarct, een spoedoperatie was vereist. 'Sneller, sneller', hoorde hij de ambulanciers op weg naar het ziekenhuis tegen elkaar zeggen. 'We zijn hem aan het verliezen.' Hartproblemen had hij nooit gehad. Altijd sportief geweest, net een moeilijke periode afgesloten: eerst een echtscheiding en daarna uit het niets ontslagen op zijn werk. Wellicht had de pijn daarmee te maken, dacht hij, met alle stress van de voorgaande maanden. Tomas had geluk. De ziekenwagen kwam op tijd in het ziekenhuis aan, de operatie liep goed af en al met al bleek de schade aan zijn hart miniem. In theorie kan hij nog heel oud worden. Maar natuurlijk stelde hij zich in de weken die volgden veel vragen. Wat was er met hem gebeurd? Hoe kon zijn hart er ineens zo slecht aan toe zijn? Had het infarct misschien iets te maken met het lawaai van de drukke verkeersweg waaraan hij nu al drie jaar woont? Met alle auto's die er elke dag voorbijrazen, alle bussen, brommers en vrachtwagens? 's Nachts ligt hij ze soms te tellen, de vrachtwagens, zoals kinderen schaapjes tellen om in slaap te vallen. Op een keer viel zijn leeslamp van zijn nachtkastje, van het gedaver van een zoveelste tientonner die door het centrum van Wevelgem denderde. 'En dan, je merkt het zelf ook, zijn er nog de helikopters en vliegtuigjes van de regionale luchthaven hier wat verderop', zei hij toen ik hem begin deze zomer opzocht in zijn tuin. 'Zoals het nu is, met dat enorme geronk, zo is het eigenlijk constant. En dat zijn gewoon the rich and famous die hier een beetje boven onze huizen komen vliegen, met de hulp van de overheid, want de luchthaven wordt op de been gehouden door de subsidies van de Vlaamse regering. We subsidiëren dus eigenlijk het lawaai. Ik wil niet te zuur klinken, maar dat is toch geschift?' Het bezoek aan Tomas was het voorlopige sluitstuk van mijn zoektocht naar stilte in een wereld vol lawaai. Samen met pianist Jan Swerts heb ik anderhalf jaar gezocht naar een antwoord op de vraag die ons allebei benauwt: wordt de stilte met uitsterven bedreigd? Door die zoektocht konden we onze irritatie ombuigen in hoop. De wereld wordt juist stiller, zagen we in, niet luider. 'De nieuwe stilte' komt eraan, de stilte van een autoluwe, geëlektrificeerde samenleving, waar niet alleen lucht- maar ook lawaaivervuiling flink wordt aangepakt. Het verhaal van Tomas zette de urgentie van het probleem nog maar eens in de verf. 'Vinden wij dit als samenleving normaal?' vroeg hij zich af. 'Waarom doen wij dat onszelf aan?' *** Al mijn hele leven is stilte mijn hoogste goed. Alles wat ik belangrijk vind, hangt met stilte samen. En toch voel ik telkens schroom om me als 'stiltezoeker' te outen, ben ik bang om als een zacht eitje te worden weggezet. Ook nu weer. Stilte heeft te lijden onder een slechte pr, we associëren het met wierook, chakra's en bomen knuffelen. Met retraites en zorgvuldig afgebakende stiltereservaten. Maar is het niet stilaan tijd voor een nieuw narratief rond stilte? Kan stilte ook stoer zijn, zoals géén vlees eten of géén alcohol drinken stoer kan zijn? Is daar ruimte voor? Of spiegelen we onszelf liever nog wat langer voor dat het 'erbij hoort', dat lawaai, dat het een niet te vermijden bijproduct van onze welvaart is, een bewijs van onze individuele vrijheid, de heilige koe van deze tijd? Telefoons, draagbare muziekboxen, alarminstallaties, bladblazers, heggenscharen, brommertjes, quads, motorfietsen, auto's, vrachtwagens, vliegtuigen: langzamerhand is de openbare ruimte verloederd tot een akoestisch Wilde Westen, een wetteloos gebied waar iedereen ongestraft lawaai mag maken en waar de grenzen tussen privé en collectief almaar verder lijken te vervagen. Met alle gevolgen van dien. De lijst van aan lawaai gelinkte ziekten breidt almaar verder uit: gehoorproblemen, concentratiestoornissen, slaaptekort, leerachterstand bij kinderen, chronische stress, psychische aandoeningen, obesitas, diabetes, depressies, nu ook bepaalde types kanker én hart- en vaatziekten, zoals bij Tomas. Voor de Wereldgezondheidsorganisatie (WHO) is lawaaivervuiling de op een na grootste bedreiging voor onze gezondheid, na luchtvervuiling. Elk jaar, becijferde het Europees Milieuagentschap (EEA) onlangs, eist het lawaai 14.000 vroegtijdige doden, alleen al in Europa. Auto's en vliegtuigen zijn de grootste boosdoeners: in de buurt van luchthaven Parijs-Charles de Gaulle leven de mensen als gevolg van het lawaai tot drie jaar minder lang. Drie jaar! En net als bij de klimaatverandering worden zij die het minst verantwoordelijk zijn voor het probleem het eerst getroffen: het zijn niet de armere mensen die in de buurt van Charles de Gaulle wonen die zo dikwijls het vliegtuig nemen, of het nu voor toerisme is of voor het werk. Vinden wij dit als samenleving normaal? *** 'We onderschatten de kracht van geluid en vooral het belang van slaap', kreeg ik te horen van Marc Goethals, cardioloog in het Onze-Lieve-Vrouwziekenhuis in Aalst. 'Voor onze immuniteit, ons metabolisme en onze recuperatie is slaap essentieel. En toch blijven we nachtwerk stimuleren en blijven veel mensen denken dat ze weinig slaap nodig hebben.' Gewenning aan geluid bestaat niet, ging Goethals verder. Ons lichaam reageert altijd, ook al zijn we ons er niet altijd van bewust, en altijd op dezelfde manier: met de aanmaak van stresshormonen, als verdedigingsmechanisme. En hoe meer stress, hoe groter de kans op hart- en vaatziekten. Het menselijke oor omschreef hij als een alarm dat non-stop in werking is, een restant van ons leven als jager- verzamelaar op de stille, uitgestrekte savanne. 'De gevoeligheid voor lawaai zit ingebakken in onze overlevingsstrategie. Maar wat al die eeuwen een meerwaarde was, keert zich nu tegen ons.' Een soortgelijke boodschap kregen we te horen van de Deense Mette Sörensen, die al jaren onderzoek doet naar het verband tussen lawaaivervuiling en bepaalde types kanker. Op basis van big data kwam ze tot verbijsterende conclusies: voor elke 10 decibel meer wegverkeer verhoogt de kans op een niet-hormoongevoelige borstkanker met 23 procent, voor elke 10 decibel meer spoorverkeer met maar liefst 38 procent. Ook hier is de verklaring simpel: stress en verstoring van de slaap. Wie dicht bij een autosnelweg, spoorweg of luchthaven woont, zal ook nog eens meer roken en drinken en sneller stoppen met sporten dan mensen in een stillere buurt. En door dat alles neemt de kans op ziektes zoals obesitas, diabetes en sommige types kanker aanzienlijk toe. 'Binnenkort wordt lawaaivervuiling even serieus genomen als luchtvervuiling vandaag', zo drukte Sörensen ons op het hart. 'Lawaai zal met meer en meer ziekten in verband gebracht worden, het bewijs zal alleen maar groeien, iedereen zal de urgentie ervan gaan inzien.' Erica Staaterman ging nog een stapje verder in haar optimisme. In opdracht van de Amerikaanse overheid bestudeert de biologe al jaren de impact van lawaaivervuiling op het leven onder water, onder meer op zeezoogdieren zoals orka's en dolfijnen, voor wie hun fijngevoelige gehoor van levensbelang is. We hebben de voorbije decennia de zee akoestisch gekoloniseerd, zei Staaterman, en op die manier hebben we diersoorten zoals de noordkaper, een walvisachtige die fluisterend met zijn jongen communiceert, in hun voortbestaan bedreigd. Maar er is hoop: schepen worden almaar stiller, ook in zeeën en oceanen worden stiltegebieden afgebakend en snelheidsbeperkingen opgelegd, en de aanleg van drijvende windmolenparken veroorzaakt minder lawaai dan bij het heien van windmolenfunderingen vandaag. 'De kennis en de technologie zijn voorhanden', zei Staaterman. 'Het is zaak om die zo snel mogelijk in de praktijk toe te passen.' *** En zo kwam langzamerhand de zon door de wolken. Het bewustzijn groeit. Steeds meer mensen lijken in te zien dat stilte van vitaal belang en lawaaivervuiling een collectief, maatschappelijk probleem is. Burgers, maar ook beleidsmakers. 'Het besef neemt toe dat steden niet alleen hitte-eilanden zijn, maar ook pleisterplaatsen van geluid', zei Hans Bruyninckx, directeur van het Europees Milieuagentschap, toen ik hem in de lobby van een hotel in de schaduw van het Brusselse Berlaymontgebouw ontmoette. 'Steeds meer steden voeren autoluwe zones en geluidsnormen voor grote bouwwerken in, om maar iets te zeggen. Het gaat traag, maar het gaat wel overal de goede kant op.' In Londen lazen we op de konten van de iconische rode dubbeldekbussen: 'This bus is powered by cleaner electric hybrid technology.' Ze waren opvallend stiller dan hun voorgangers, die op fossiele brandstof reden. In Oslo, 'the electric vehicle capital of the world', hoorde ik de vele Tesla's amper naderen. In Parijs, waar de socialistische burgemeester Anne Hidalgo de bestrijding van lawaaivervuiling hoog op de politieke agenda heeft gezet, zag ik tientallen Medusa's hangen: 'lawaaiflitspalen' die met een foto en een geluidsmeting al te lawaaierige auto's en brommertjes detecteren. Binnenkort hangt er ook in Genk eentje, om er de geluidsterreur van de vele 'patserbakken' in het centrum tegen te gaan. Het traditionele vuurwerk ter afsluiting van Rock Werchter en Pukkelpop was vorige zomer voor het eerst geluidsarm, 'vanwege de funeste gevolgen voor de dieren'. De Vlaamse regering eist dat de gemeenten hun vervuilende, lawaaierige bladblazers bij het huisvuil zetten. Stadsbesturen maken meer ruimte vrij voor wandelaars en fietsers. Treinen, trams en vliegtuigen zijn nu al stiller dan dertig jaar geleden. 'Toen ik als kind in Antwerpen woonde en er denderde een tram voorbij, stonden de theekopjes te rinkelen in de kast', vertelde architect en voormalig Vlaams bouwmeester Leo Van Broeck ons. 'Met dank aan de rubberen beddingen, die de trillingen dempen, glijdt de tram nu bijna ongemerkt voorbij. De kentering is ingezet, het helse lawaai gaat eruit.' Vanzelfsprekend is de weg nog lang. En vanzelfsprekend is het klimaatprobleem urgenter. Maar dat is juist wat ons zo hoopvol stemt: als we al onze pijlen richten op de elektrificatie van de samenleving, op groene energie en een collectiever denken, krijgen we een stillere wereld er gratis bovenop. *** Tijdens de voorbije 'lockdownlente' merkten we met zijn allen hoe het anders kon. Het 'deken van lawaai' dat normaal gesproken over deze wereld hangt, werd weggetrokken en al snel doken in alle uithoeken van de wereld getuigenissen op over hoe heerlijk de herwonnen stilte wel was. Kunnen we ze dan nu verduurzamen, die nieuwe stilte? 'Ik voelde me veel beter, veel meer ontspannen dan anders', vertelde Tomas nog. 'Ik kon er zo meteen niet de vinger op leggen, maar bleek dat het gewoon de stilte was die me zo deugd deed.' Terwijl hij het zei, cirkelde boven zijn tuin een nieuwe helikopter. We moesten even stoppen met praten. 'Het zal wat cliché klinken,' ging Tomas verder, 'maar ik heb het gevoel dat ik in extra tijd leef, dat het een cadeau is dat ik er nog ben. Ik wil mijn energie alleen nog maar in positieve projecten steken, meehelpen om de wereld een beetje te verbeteren. Al is het maar dit kleine stukje van de N8.' Aan de drukke verkeersweg waar hij woont, wil hij een soort proeftuin creëren, die werkt rond lawaai, mobiliteit en urbanisatie, maar ook rond migratie, het klimaat en een ander, trager levenstempo. Hij heeft een breed netwerk en al veel goede ideeën. 'Wat denk je?' vroeg hij. 'Is de tijd daar rijp voor?'",Veertienduizend doden door lawaai in Europa: 'Het helse kabaal moet eruit'
5f3ee47f32f7fcd2cd8c3e15,https://www.hln.be/ihln/datalek-met-mogelijk-235-miljoen-sociale-mediaprofielen~a7ffa141/,2020-08-20T19:22:32.973Z,"misdaad, recht en justitie, economie, business en financiën, samenleving, misdaad, bedrijfsinformatie, economische sector, computer- en informatietechnologie, gemeenschap, Comparitech, Deep Social, Deep Social, Instagram, Social Data, The Next Web, TikTok, YouTube",Datalek met mogelijk 235 miljoen sociale mediaprofielen
5f3ee47f3dee9fa80d89268c,https://www.tijd.be/r/t/1/id/10246353,2020-08-20T17:51:45.000Z,"De Groenlandse ijskap verloor nooit zo veel ijs als in 2019. Per minuut smolt vorig jaar gemiddeld ruim een miljoen ton weg.\n\nDe klimaatverandering laat steeds meer sporen na op de aardbol. Op verschillende plaatsen veroorzaakte de opwarming van de aarde de voorbije jaren meermaals grote bosbranden. Maar de stijgende temperaturen hebben ook gevolgen voor het Noordpoolgebied.\n\nUit satellietbeelden blijkt dat de grootste ijskap ter wereld, die op Groenland, nooit sneller smolt dan in 2019. Liefst 532 miljard ton ging verloren, leert onderzoek waarover de Britse krant The Guardian berichtte.\n\nOf anders gezegd: per minuut smolt vorig jaar gemiddeld ruim een miljoen ton ijs weg. Dat is 15 procent meer dan in het vorige recordjaar 2012. Met het smeltwater van 2019 zouden per seconde zeven olympische zwembaden gevuld kunnen worden.\n\nWarme lucht\n\n'De data voor 2019 zijn schokkend en deprimerend', zegt Ingo Sasgen, de geowetenschapper van het Alfred-Wegener-Institut in Bremershaven die het onderzoek leidde. 'Wellicht gaat het om het grootste verlies in eeuwen en misschien wel millennia.'\n\nWarme lucht bleef volgens Sasgen en zijn collega's vorig jaar voor veel langere periodes boven Groenland hangen. Daardoor smolten oppervlaktes van de ijskap sneller en braken stukken gletsjer af.\n\n532 miljard ton ijs Liefst 532 miljard ton ijs van de Groenlandse ijskap ging verloren in 2019.\n\nTegelijkertijd viel in 2019 weinig sneeuw in het gebied, waardoor zich relatief weinig nieuw ijs kon vormen. 'De boodschap is duidelijk: de ijskap is helemaal uit balans', zegt Sasgen.",IJskap Groenland verloor in 2019 1 miljoen ton ijs per minuut
5f3fc58dfc115190f7bef372,https://www.nieuwsblad.be/cnt/dmf20200821_94259342,2020-08-21T11:39:42.000Z,"De belangrijkste start- en landingsbaan op Brussels Airport wordt komende zondag om 6 uur opnieuw in gebruik genomen. De renovatie van baan 07L/25R wordt dit weekend afgerond. Dat laat de luchthavenuitbater vrijdag weten. Dankzij onder meer het goede weer zaten de werken steeds op schema.\n\nDe werken gingen op 13 juli van start. De aannemers werkten dag en nacht, 7 dagen op 7. Ongeveer 400 mensen per dag presteerden in totaal meer dan 100.000 werkuren op 6 weken tijd. Als gevolg van de coronacrisis gebeurden de werken in een periode met veel minder luchtverkeer dan gebruikelijk. Dankzij de renovatie wordt de levensduur van de baan met minstens 15 jaar verlengd.\n\n25R/07L is de meest noordelijke baan op Brussels Airport. Doorgaans stijgen de meeste vliegtuigen op vanop die baan (richting Diegem) en ook een aanzienlijk deel van de landingen (over Steenokkerzeel) vindt er plaats.\n\nDe renovatiewerken aan de start- en landingsbaan waren zeer omvangrijk. De bovenste asfaltlagen werden afgefreesd en opnieuw aangelegd over bijna de volledige oppervlakte van de baan (3,3 kilometer bij 60 meter). Het bebakeningssyteem van de baan, inclusief alle bekabeling, is vervangen. Op plaatsen waar dat nog niet het geval was, werd de bebakening vervangen door energiezuinige ledverlichting. Ook de afwatering werd opnieuw aangelegd met nieuwe goten en rioleringsbuizen.\n\nDaarnaast werden andere werkzaamheden uitgevoerd aan de bekabeling van het datanetwerk en de palen van het bebakeningssysteem. Ook de grasvelden zijn hersteld en heraangelegd.\n\nOp piekmomenten werd 8.000 ton asfalt geplaatst in 12 uur tijd met 30 asfaltmachines en 100 vrachtwagens op de baan.",Renovatie belangrijkste start- en landingsbaan op Brussels Airport dit weekend afgerond
5f3fc58e0213b5c2c0874fcf,https://www.knack.be/nieuws/gezondheid/is-de-opvallende-oversterfte-in-vlaamse-rusthuizen-te-wijten-aan-eenzaamheid/article-normal-1632253.html,2020-08-21T11:01:08.000Z,"Tijdens de afgelopen hittegolf zijn in Vlaanderen bijna 400 rusthuisbewoners meer overleden dan gebruikelijk is voor die tijd van het jaar. Dat is ook pak meer dan tijdens de hittegolf van 2018 en covid-19 is maar verantwoordelijk voor enkele tientallen overlijdens. Sterven onze ouderen door eenzaamheid?\n\nWaar komt dit nieuws vandaan?\n\nDe Vlaamse woonzorgcentra hebben de afgelopen dagen opvallend veel overlijdens gemeld, blijkt uit cijfers van het agentschap Zorg en Gezondheid op basis van rapporten van de woonzorgcentra zelf. Sinds de hittegolf begin augustus ging het om 906 overlijdens, waarvan er 22 te wijten waren aan covid-19. In diezelfde periode in 2014-2018 waren er gemiddeld ruim 500 doden, ook tijdens de hittegolf van vorig jaar.\n\nHet hoge aantal overlijdens is mogelijk niet alleen toe te schrijven aan de hitte. Of de coronamaatregelen hebben bijgedragen aan de vele overlijdens, is moeilijk aan te tonen, maar zeker niet onmogelijk. Vereenzaming en sociale isolatie zijn mogelijke risicofactoren.\n\nHoe moeten we dit nieuws interpreteren?\n\nEnkele jaren geleden publiceerden Amerikaanse onderzoekers een overzichtsstudie van alle studies gepubliceerd tussen 1980 en 2014 over de impact van eenzaamheid, alleen leven en sociaal isolement op de kans op vroegtijdig overlijden. In totaal bevatte hun overzichtsonderzoek gegevens van meer dan 3,4 miljoen mensen uit 70 studies. De onderzoekers gebruikten enkel de data van diegenen die bij aanvang van de studie gezond waren, om die groep uit te sluiten die sociaal geïsoleerd leeft. Om eenzaamheid te definiëren brachten ze drie parameters in rekening:\n\nsociaal isolement: duidelijk gebrek aan sociale contacten, afwezigheid van een vertrouweling, geen deelname aan sociale activiteiten;\n\nalleen wonen;\n\ngevoelens van eenzaamheid.\n\nDe wetenschappers volgden de deelnemers gemiddeld 7 jaar op en vergeleken hen met personen uit een vergelijkbare controlegroep, op de klachten van eenzaamheid na. Het risico op vroegtijdig overlijden nam toe met:\n\n26% voor wie zich eenzaam voelde;\n\n29% voor wie amper sociale contacten had;\n\n32% voor wie alleen leefde.\n\nMet factoren als roken, lichaamsbeweging en socio-economische status hielden de onderzoekers geen rekening.\n\nHet grote aantal gegevens en het feit dat mensen bij aanvang van de studie in goede gezondheid verkeerden, versterkt het verband tussen eenzaamheid en vroegtijdig overlijden. Waarschijnlijk is niet het alleen wonen op zich de oorzaak van vroegtijdige sterfte, maar het verhoogde risico op een ongezonde leefstijl. In het geval van de rusthuisbewoners kan dat gaan om onvoldoende drinken tijdens grote hitte.\n\nEen andere interessante bevinding is dat eeuwelingen, wanneer gevraagd naar 'het geheim' van hun hoge leeftijd, vaak goede sociale contacten aanhalen. Dat suggereert eveneens dat sociale relaties belangrijk zijn voor een goede (mentale) gezondheid.\n\nConclusie Het is moeilijk zwart op wit te bewijzen, maar waarschijnlijk is de opvallende oversterfte in de Vlaamse woonzorgcentra niet alleen te wijten aan covid-19 en de hittegolf, maar ook aan de coronamaatregelen, waardoor veel bewoners zich geïsoleerd en eenzaam voelen. Sociaal isolement en eenzaamheid zijn indirecte risicofactoren voor vroegtijdig overlijden.\n\nLees meer op Gezondheid en Wetenschap\n\nWaar komt dit nieuws vandaan?De Vlaamse woonzorgcentra hebben de afgelopen dagen opvallend veel overlijdens gemeld, blijkt uit cijfers van het agentschap Zorg en Gezondheid op basis van rapporten van de woonzorgcentra zelf. Sinds de hittegolf begin augustus ging het om 906 overlijdens, waarvan er 22 te wijten waren aan covid-19. In diezelfde periode in 2014-2018 waren er gemiddeld ruim 500 doden, ook tijdens de hittegolf van vorig jaar.Het hoge aantal overlijdens is mogelijk niet alleen toe te schrijven aan de hitte. Of de coronamaatregelen hebben bijgedragen aan de vele overlijdens, is moeilijk aan te tonen, maar zeker niet onmogelijk. Vereenzaming en sociale isolatie zijn mogelijke risicofactoren.Hoe moeten we dit nieuws interpreteren?Enkele jaren geleden publiceerden Amerikaanse onderzoekers een overzichtsstudie van alle studies gepubliceerd tussen 1980 en 2014 over de impact van eenzaamheid, alleen leven en sociaal isolement op de kans op vroegtijdig overlijden. In totaal bevatte hun overzichtsonderzoek gegevens van meer dan 3,4 miljoen mensen uit 70 studies. De onderzoekers gebruikten enkel de data van diegenen die bij aanvang van de studie gezond waren, om die groep uit te sluiten die sociaal geïsoleerd leeft. Om eenzaamheid te definiëren brachten ze drie parameters in rekening:De wetenschappers volgden de deelnemers gemiddeld 7 jaar op en vergeleken hen met personen uit een vergelijkbare controlegroep, op de klachten van eenzaamheid na. Het risico op vroegtijdig overlijden nam toe met:Met factoren als roken, lichaamsbeweging en socio-economische status hielden de onderzoekers geen rekening.Het grote aantal gegevens en het feit dat mensen bij aanvang van de studie in goede gezondheid verkeerden, versterkt het verband tussen eenzaamheid en vroegtijdig overlijden. Waarschijnlijk is niet het alleen wonen op zich de oorzaak van vroegtijdige sterfte, maar het verhoogde risico op een ongezonde leefstijl. In het geval van de rusthuisbewoners kan dat gaan om onvoldoende drinken tijdens grote hitte.Een andere interessante bevinding is dat eeuwelingen, wanneer gevraagd naar 'het geheim' van hun hoge leeftijd, vaak goede sociale contacten aanhalen. Dat suggereert eveneens dat sociale relaties belangrijk zijn voor een goede (mentale) gezondheid.Lees meer op Gezondheid en Wetenschap",Is de opvallende oversterfte in Vlaamse rusthuizen te wijten aan eenzaamheid?
5f4035f68527d8c6511786d9,https://www.tijd.be/r/t/1/id/10246564,2020-08-21T20:25:01.000Z,"Het wordt in Vlaanderen duurder om plots veel stroom te gebruiken. De Vlaamse energiewaakhond VREG voert vanaf 2022 nieuwe nettarieven in waardoor Vlaamse gezinnen en bedrijven moeten betalen voor hun piekverbruik. Wie tegelijkertijd zijn inductiekookplaat aanzet, een kookwas draait, de elektrische wagen oplaadt en de jacuzzi opwarmt, zal dat merken aan de factuur.\n\nSpecialisten vergelijken het met het internet. Wie bij pakweg Telenet of Proximus een internetabonnement afsluit, betaalt een vast maandbedrag om toegang te krijgen tot een bepaalde downloadsnelheid. Wie een snellere connectie wil, betaalt meer, ongeacht hoeveel data aan het einde van elke maand effectief verbruikt zijn.\n\n+30% netfactuur In de groep met de kleinste verbruikers zal driekwart van de gezinnen de netfactuur met meer dan 30 procent zien stijgen.\n\nVolgens datzelfde principe komt er ook voor het elektriciteitsnet een vaste bijdrage voor toegang tot capaciteit. De distributienetbeheerder Fluvius moet voor iedere woning ‘bandbreedte’ reserveren en dure kabels onder de grond steken. Of er in een jaar veel of weinig stroom door die kabels vloeit, maakt in de kosten geen verschil. Grote verbruikspieken zijn wel van belang, want daarvoor zijn zwaardere en dus duurdere kabels nodig. Het nieuwe capaciteitstarief moet die situatie beter reflecteren. Wie het stroomnet met verbruikspieken belast, moet extra betalen.\n\nDoor gezinnen en bedrijven aan te moedigen hun verbruik beter te spreiden, willen Fluvius en de VREG vermijden dat de netkosten exploderen. Er komen steeds meer elektrische wagens, warmtepompen en zonnepanelen. Als die allemaal tegelijk draaien, vreest de VREG dat miljarden aan investeringen nodig zijn om te garanderen dat het net dat aankan. De nieuwe nettarieven moeten mensen aanmoedigen die situatie te voorkomen door zelf hun pieken in te perken.\n\nHet nieuwe capaciteitstarief\n\nHoe werkt het capaciteitstarief? Vandaag wordt het volledige bedrag van de distributienettarieven bepaald door de hoeveelheid stroom die iemand afneemt. Wie een kilowattuur verbruikt, betaalt daarvoor niet alleen een vergoeding aan zijn energieleverancier maar ook een bedrag aan Fluvius voor de uitbating van het distributienet. Vanaf 2022 zal die vergoeding niet langer gebaseerd worden op het totale verbruik in kilowattuur (kWh), maar zal het piekverbruik in kilowatt (kW) de doorslag geven. De digitale meter zal iedere maand het kwartier nemen waarin het hoogste vermogen wordt gevraagd van het net. Het gemiddelde van die maandpieken bepaalt hoeveel capaciteitstarief iemand in een jaar moet betalen.\n\nOf je een warmtepomp nu een half uurtje eerder of later aanzet, maakt weinig uit voor je comfort, maar straks wel voor je factuur. Ruben Baetens Energiespecialist 3E\n\nOp een jaarfactuur van 850 euro vertegenwoordigen de netkosten vandaag zo’n 180 euro. Dat deel van de elektriciteitsrekening zal na de hervorming hoofdzakelijk door het piekverbruik bepaald worden. Daarnaast is er nog zo’n 200 euro voor andere distributienettarieven, die volledig via het kilowattuurgebruik verrekend blijven worden. Zo’n 170 euro bestaat uit heffingen en btw en een gemiddeld gezin betaalt 300 euro (35%) voor de elektriciteit zelf.\n\nDe hervorming betekent een trendbreuk. Voor de meeste huishoudens is de impact beperkt, maar voor sommige verbruikers gaat het om een verschil van enkele honderden euro’s per jaar. Wie zijn de winnaars en wie de verliezers?\n\nSchermvullende weergave ©Filip Ysenbaert\n\n1/ Het doorsneegezin... is veelal goedkoper af\n\nSchermvullende weergave ©Filip Ysenbaert\n\nVoor de meeste gezinnen zullen de nieuwe tarieven de energiefactuur niet drastisch wijzigen. De VREG berekende dat voor ruim 60 procent van de Vlamingen de distributienettarieven dalen of met maximaal 10 procent stijgen. Voor een doorsneegezin gaat het om een paar euro’s meer of minder per jaar.\n\nNeem een gemiddeld huishouden met kinderen. Met een jaarverbruik van 3.500 kWh betaalt het vandaag 381 euro aan nettarieven. Stel, dat gemiddelde gezin heeft de gebruikelijke elektrische apparaten, zoals een koelkast, strijkijzer, wasmachine en stofzuiger. Het maximumvermogen bedraagt dan 3,15 kW. Met de nieuwe tarieven zal dat gezin vanaf 2022 zo’n 50 euro minder betalen dan vandaag. De hogere vergoeding voor de stroompiek wordt ruimschoots gecompenseerd doordat de tarieven per verbruikte kilowattuur dalen.\n\nRuben Baetens, energiespecialist bij het Brusselse milieutechnologiebedrijf 3E, gebruikt een handige vuistregel om de impact van de nieuwe tarieven te berekenen. ‘Grosso modo betaalt een gezin vandaag alles inbegrepen 26 eurocent voor iedere kilowattuur die het verbruikt. Met de nieuwe tarieven wordt het verbruik van een kilowattuur stroom 6 cent goedkoper, maar komt daarbovenop wel een capaciteitstarief van 50 euro per kilowatt piekverbruik.’\n\nDoor de invoering van een minimumtarief zit procentueel de sterkste stijging bij gezinnen die vandaag heel weinig betalen. Leen Vandezande Tarievenspecialist VREG\n\nAfhankelijk van de verhouding tussen het totale verbruik en het wattage van de hoogste piek kunnen gezinnen de impact berekenen van de nieuwe nettarieven. ‘Een gezin met een gemiddeld verbruik van 3.500 kilowattuur mag een piek trekken van zo’n 4 kilowatt zonder dat de factuur duurder wordt’, zegt Baetens. ‘Het bedrag dat je extra betaalt voor die piek wordt gecompenseerd door de lagere kosten van de verbruikte kilowatturen.’\n\nEen gezin met een constant hoog verbruik maar zonder uitschieters zal beter af zijn. Gezinnen met een laag jaarverbruik van onder 2.000 kWh zullen hogere nettarieven krijgen. Bij een verbruik van 1.200 kWh en een doorsnee piek zal de netfactuur met 41 euro toenemen tot 195 euro per jaar.\n\n2/ De zonne-energieproducent... blijft in onzekerheid\n\nSchermvullende weergave ©Filip Ysenbaert\n\nGezinnen met zonnepanelen blijven voorlopig in grote onzekerheid. Die vaagheid heeft weinig te maken met de nieuwe tarieven, maar wel met een rechtszaak bij het Grondwettelijk Hof. De VREG heeft de regeling aangevochten waarbij de eigenaars van zonnepanelen nog 15 jaar het gunstregime van de terugdraaiende teller kunnen gebruiken. Als gezinnen overdag zonnestroom op het net zetten en die er ’s avonds weer af halen, komt hun nettoverbruik dankzij de terugdraaiende teller weer op nul te staan. Ze hoeven dan niet te betalen voor hun effectieve gebruik van het net, maar betalen een forfaitair bedrag, het prosumententarief. Wie nog voor eind 2020 zonnepanelen plaatst, kan ervoor kiezen nog 15 jaar van het systeem met de terugdraaiende teller te genieten.\n\nDe VREG verzet zich tegen die lange overgangsmaatregel. De regulator wil dat met de komst van de digitale meter ook alle eigenaars van zonnepanelen bijdragen naar hun werkelijke gebruik van het net. De verwachting is dat het Grondwettelijk Hof tegen volgend jaar duidelijkheid schept over de heikele kwestie.\n\nAls de regeling met de terugdraaiende teller standhoudt, blijven de nettarieven voor gezinnen die er gebruik van maken dezelfde, inclusief het prosumententarief. In het voorbeeld van de zonne-energieproducent verandert dan niets en blijven de nettarieven in 2022 op 259 euro. Mensen met zonnepanelen zouden dan tot 15 jaar na de indienstneming ervan kunnen profiteren van de terugdraaiende teller.\n\nAls het Grondwettelijk Hof een streep door het systeem trekt, zal alles afhangen van de precieze bepalingen van die beslissing. Sowieso is het niet de bedoeling dat het capaciteitstarief boven op het prosumententarief komt. Als gezinnen met zonnepanelen moeten betalen voor hun piekafname van het net, vervalt het prosumententarief.\n\nHet wegvallen van de terugdraaiende teller zou veelal in het nadeel spelen van mensen die er nu op rekenen.\n\nHet wegvallen van de terugdraaiende teller zou veelal in het nadeel spelen van mensen die er nu op rekenen. Gezinnen met zonnepanelen kunnen hun netgebruik wel proberen te verlagen door zonnestroom die ze overdag produceren zelf te consumeren, maar als ze ’s avonds elektrisch koken, zullen ze vaak piekafnames optekenen die even hoog zijn als die van gezinnen zonder zonnepanelen. Het capaciteitstarief zal voor die zonne-energieproducenten zwaar doorwegen.\n\nEr bestaat nog een derde mogelijkheid voor wie vrijwillig afstand heeft gedaan van de terugdraaiende teller. Die gezinnen worden nu gefactureerd op hun effectieve brutoafname van het net. Mogelijk kunnen ze na 2022 kiezen om de nettarieven volledig te blijven betalen op basis van hun kWh-afname van het net en niet op basis van hun piekverbruik. Het Grondwettelijk Hof moet dat beslissen.\n\nDe nieuwe nettarieven maken het iets minder aantrekkelijk om vanaf 2022 nieuwe zonnepanelen te plaatsen. ‘Het verbruik van een kilowattuur van het net wordt goedkoper, dus wordt het voordeel kleiner van de stroom die je zelf opwekt en niet meer van het net moet halen’, zegt Baetens.\n\n3/ De stroomvreter... laadt zijn wagen beter traag op\n\nSchermvullende weergave ©Filip Ysenbaert\n\nHoewel grote stroomverslinders zoals een warmtepomp of een elektrische wagen forse pieken kunnen veroorzaken, komen de grootverbruikers toch als winnaars uit de bus. De reden is dat zij vandaag al een hoog kilowattuurverbruik hebben en daardoor extra zwaar belast worden via de nettarieven op de stroomfactuur. Met de invoering van het capaciteitstarief zullen ze weliswaar nog altijd hoge netkosten betalen, maar de extra kostprijs van het capaciteitstarief wordt meestal ruimschoots gecompenseerd doordat iedere kWh stroomverbruik goedkoper wordt.\n\nDie ingreep is geen toeval. Warmtepompen en elektrische wagens worden door het lagere kilowattuurtarief bewust aantrekkelijker gemaakt dan fossiele verwarming en brandstof. De VREG geeft de consumenten een duwtje in de rug om werk te maken van de energietransitie en te investeren in de gewenste elektrificatie van hun verwarming en transport. Als de consumenten er dan ook nog eens in slagen hun verbruik te spreiden en pieken af te vlakken, kunnen grootverbruikers honderden euro’s per jaar besparen.\n\nHet nachttarief verdwijnt Het onderscheid tussen dag- en nachttarief verdwijnt in 2022. Energieleveranciers zullen overdag en ’s nachts nog wel andere prijzen kunnen aanrekenen, maar de nettarieven worden gedurende de hele dag gelijk. De energieregulator VREG vindt het niet langer nodig nachtelijk verbruik aan te moedigen, een erfenis uit het verleden toen de kerncentrales ’s nachts voor stroomoverschotten dreigden te zorgen. Voor sommige gezinnen die ’s nachts veel verbruiken, kan het een slechte zaak zijn. Zo werd lange tijd elektrische accumulatieverwarming aangemoedigd, met een elektrische ketel die ’s nachts goedkoop stookt en pas overdag zijn warmte afgeeft. ‘Voor hen voelt dit bijzonder onrechtvaardig aan’, zegt Vlaams Parlementslid Johan Danen (Groen). ‘Vaak gaat het om kwetsbare gezinnen in oude huurappartementen en is het onmogelijk die installaties aan te passen.’\n\nEen gezin met een warmtepomp en e-auto komt vandaag al snel aan een jaarverbruik van 14.000 kWh en pieken tot 16 kW. Omdat het verbruik vandaag zwaar wordt aangerekend, betaalt zo’n grootverbruiker nu 1.532 euro aan nettarieven. Met de overstap naar het capaciteitstarief zakt die factuur met 112 euro. Als diezelfde stroomvreter erin slaagt zijn verbruik te spreiden en de pieken af te vlakken tot 6 kW, dan bespaart zo’n gezin jaarlijks 485 euro. Het hoeft daarvoor niet eens zelf in te grijpen. Er bestaan slimme applicaties voor laadpunten of warmtepompen zodat die automatisch terugschakelen als andere apparaten al veel vermogen vragen.\n\n750 euro besparen Iemand die vandaag geen aparte teller heeft voor nachttarief kan straks 750 euro per jaar besparen door zijn elektrische wagen geleidelijk ’s nachts te laden.\n\n‘Met een elektrische boiler, een warmtepomp of een e-auto kan je de grootste winst boeken’, zegt Baetens. ‘Of je een warmtepomp een half uurtje eerder of later aanzet, maakt weinig uit voor je comfort, maar voor je stroompiek en dus je factuur kan het een groot verschil maken.’\n\nIn een voorbeeld dat Fluvius-specialist Ruben Peene uitrekende, kan iemand die vandaag geen aparte teller heeft voor nachttarief straks 750 euro per jaar besparen door zijn elektrische wagen geleidelijk ’s nachts te laden. In tien uur aan de stekker kan de wagen een bereik van 100 kilometer laden, voor velen voldoende voor het woon-werkverkeer. De voorwaarde is dan wel dat die persoon consequent is. Als hij toch één keer per maand sneller laadt of verschillende grote stroomverbruikers combineert, zal het maximumvermogen van dat ene moment bepalend zijn.\n\n4/ De tweedeverblijver... ziet factuur stijgen\n\nSchermvullende weergave ©Filip Ysenbaert\n\nGezinnen met een heel klein verbruik, kotstudenten of mensen met een buitenverblijf dat maar enkele weken per jaar gebruikt wordt, zullen vanaf 2022 hogere nettarieven betalen. In die groep zal driekwart zijn netfactuur met meer dan 30 procent zien toenemen, voor een kwart zullen de nettarieven zelfs verdubbelen. ‘Belangrijk is te weten dat een verdubbeling niet per definitie ook een enorm bedrag in euro’s betekent’, zegt Leen Vandezande, tarievenspecialist bij de VREG. ‘De procentueel sterkste stijging zit veelal bij gezinnen die vandaag heel weinig betalen. Omdat een minimumbedrag wordt ingevoerd, zullen zij procentueel de grootste stijging ondervinden.’\n\nDe redenering erachter is dat iedereen zijn steentje moet bijdragen. Voor een appartement aan de kust dat het grootste deel van het jaar leeg staat, moeten dezelfde kabels onder de grond als voor een appartement dat wel het hele jaar bewoond is. Voor Fluvius is de investering dezelfde.\n\nVoor een appartement aan de kust dat het grootste deel van het jaar leeg staat, moeten dezelfde kabels onder de grond als voor een appartement dat wel het hele jaar bewoond is. Voor Fluvius is de investering dezelfde.\n\nDe minimumbijdrage moet garanderen dat ook de kleinste verbruikers hun duit in het zakje doen. Voor maanden met een piekverbruik onder de ondergrens moet toch de bijdrage betaald worden die overeenkomt met het minimum van 2,5 kW.\n\nIn een woning die slechts enkele weken per jaar bewoond is, duwt de minimumbijdrage de netfactuur omhoog. Voor een appartement aan zee met een jaarverbruik van 350 kilowattuur zal het nettarief verdubbelen van 50 naar 100 euro. Als in een tweede verblijf slechts één weekend per maand stroom wordt verbruikt, maar met hoge pieken, komen de tarieven in de buurt van die van een woning die wel het hele jaar door bewoond is.\n\nHet tarievenplafond zal vermijden dat mensen hun factuur al te fors oploopt. Leen Vandezande Tarievenspecialist VREG\n\nOm te vermijden dat gezinnen voor te grote verrassingen komen te staan, komt er een tariefplafond. Iedereen zal hoe dan ook de minimumbijdrage moeten betalen, maar voor wie daarboven zit, moet een maximumtarief vermijden dat de factuur meer dan verdubbelt. ‘Dat is van belang voor mensen met een laag jaarverbruik in combinatie met uitzonderlijk hoge pieken’, zegt Vandezande. ‘Die zijn slechter af met het capaciteitstarief. Het plafond zal vermijden dat hun factuur al te fors oploopt.’\n\nWat als u nog geen digitale meter hebt? Veel gezinnen die nog een oude analoge elektriciteitsmeter hebben, hebben geen idee hoe hoog hun verbruikspiek ligt. Enkel hun totale kilowattuurverbruik wordt gemeten, niet hun maximale vermogenspiek op momenten dat verschillende apparaten tegelijk stroom vragen van het net. Omdat de oude meters die piekwattages niet registreren, kunnen gezinnen met een oude klassieke meter niet op dezelfde manier afgerekend worden als gezinnen met de nieuwe digitale meter. Als de vernieuwde nettarieven in 2022 in werking treden, zullen aanvankelijk alleen gezinnen met een digitale meter een factuur krijgen op basis hun werkelijke verbruikspiek. ‘Wie nog een klassieke meter heeft, gaat alleen de minimale bijdrage betalen die overeenkomt met een verbruikspiek van 2,5 kilowatt’, zegt Leen Vandezande, tarievenspecialist bij de Vlaamse energiewaakhond VREG. ‘Boven op die vaste bijdrage die iedere klant zal moeten betalen, zullen de tarieven voor gezinnen met een klassieke meter nog berekend worden op basis van hun kilowattuurverbruik. Hun kilowattuurtarief zal hoger liggen dan dat van klanten die al een digitale meter hebben.’ Hoewel de indruk leeft dat mensen met een digitale meter hogere tarieven gaan betalen, is dat lang niet altijd het geval. Alles hangt af van het individuele gebruiksprofiel van een gezin en van de verhouding tussen het totale stroomverbruik en het verbruik op piekmomenten. In tal van situaties komen consumenten goedkoper uit als ze al een digitale meter hebben. Een gemiddeld gezin met een jaarverbruik van 3.500 kilowattuur en een maximaal piekverbruik van 3,15 kilowatt is beter af met een digitale meter. Terwijl de netkosten voor zo’n gezin met een slimme meter in 2022 329 euro zullen bedragen, ligt datzelfde bedrag voor een gezin met een oude analoge meter zo’n 40 euro hoger. Ook in het uitgewerkte voorbeeld van de tweedeverblijver betaalt iemand met een slimme meter 101 euro per jaar aan netkosten en iemand met een klassieke meter 130 euro. De netbeheerder Fluvius wil de uitrol van de digitale meter versnellen. Eind januari hadden ruim 200.000 Vlamingen een digitale meter. De Vlaamse regering besliste onlangs dat tegen eind 2024 80 procent van de Vlamingen een digitale meter moet hebben. Geleidelijk komen steeds meer gezinnen in de situatie waarbij ze een capaciteitstarief moeten betalen voor hun echte verbruikspieken. Tegen juli 2029 moet de analoge teller helemaal verdwenen zijn. Het is de bedoeling dat Fluvius een applicatie uitwerkt die gezinnen met een digitale meter toelaat hun stroompiek te raadplegen. Op die manier kunnen ze hun gedrag bijsturen en krijgen ze zicht op welke stroomverslinders ze beter niet tegelijk aanzetten.",Wordt uw stroomfactuur duurder?
5f406e38123ff6326b40e9e2,https://www.tijd.be/r/t/1/id/10246663,2020-08-21T23:00:29.000Z,"Met een gepimpt softwareprogramma zette de doe-het-zelftrader Navinder Sarao de gehate flitstraders een hak. Hij draaide op voor een ongeziene flashcrash. Een nieuw boek ziet hem als zondebok voor de losgeslagen markten.\n\nVoor iemand die door de Amerikaanse justitie beschuldigd werd van massale marktmanipulatie kon Navinder Sarao op opvallend veel sympathie rekenen. Daags na zijn arrestatie in een arme buitenwijk van Londen in 2015 circuleerde op Twitter de hashtag #freenav. Voor daytraders was Sarao een held die computergestuurde flitstraders een koekje van eigen deeg had geserveerd.\n\nOok de media keken argwanend naar het spektakel. Een professor van Columbia University noemde Sarao in een opiniestuk een zondebok en suggereerde dat zijn tactieken gerechtvaardigd waren in een wereld vol gehaaide flitstraders. Het vooruitzicht van een lange gevangenisstraf leek een onnodige escalatie. Waarom had het bovendien vijf jaar geduurd sinds de ‘flashcrash’ die Sarao mee veroorzaakt zou hebben, werd vol ongeloof gevraagd.\n\nAchter een eenvoudige desk met een standaardinternetverbinding in zijn slaapkamer bespeelde de beruchte ‘flashcrashtrader’ in een joggingbroek de markt.\n\nMr. X kon aanvankelijk ook niet geloven wat hij als kleine trader in 2012 ontdekte. 6 mei 2010 moest zowat de meest onderzochte beursdag ooit zijn. Talloze experten hadden - onder grote politieke druk - uitgevlooid wat die dag tot een verwoestende flashcrash op de Amerikaanse beurs had geleid. De toonaangevende Dow Jones- index had in enkele minuten zijn verlies zien oplopen naar 9 procent, om nog geen half uur later een groot deel ervan alweer goedgemaakt te hebben. De markten hadden aan de rand van de afgrond gestaan.\n\nTwee jaar na datum testte Mr. X, een anoniem gebleven daytrader uit Chicago, een eigen nieuw programma met de marktdata van 6 mei 2010 toen hem iets bizar opviel. Niet alleen was er die dag een enorm onevenwicht in uitstaande verkoop- en kooporders in de S&P500-future, die de bekende Amerikaanse beursindex schaduwt. Maar enkele trapjes boven de beste prijs in het orderboek lag een gigantisch volume verkooporders tegen een iets hogere prijs te wachten. Wanneer de futureprijs daalde, daalde het blok verkooporders mee in prijs, telkens met dezelfde veilige afstand tot de beste prijs, alsof die trader niet wilde dat zijn orders uitgevoerd werden. Bovendien maakte hij dat zijn orders altijd achteraan in de wachtrij terechtkwamen en andere orders eerst uitgevoerd zouden worden.\n\nSpookorders\n\n‘Ik was meteen overtuigd dat ik massale manipulatie ontdekt had’, zegt Mr. X in het boek ‘Flash Crash’ van journalist Liam Vaughan. Hij dacht getuige te zijn van ‘spoofing’: het invoeren van spookorders om de markt te misleiden. Zo kan een groot blok verkooporders in het publieke orderboek de indruk wekken dat de markt zal zakken en andere traders aanzetten tot het invoeren van verkooporders, waarop de spoofer kan inspelen door een snelle winst te boeken op de door hem in gang gezette daling en meteen daarna zijn spookorders te annuleren.\n\nSarao zag traden altijd als een computerspel, het geld dat hij ermee verdiende als een abstracte score die hij obsessief probeerde op te drijven.\n\nWas het mogelijk dat manipulatie door één speler een crash van 1.000 miljard dollar had veroorzaakt, vroeg Mr. X zich af. En hoe hadden de onderzoekers dat kunnen missen? In het officiële rapport was geen sprake van spoofing, maar werd met de vinger gewezen naar een miljardenverkooporder van een vermogensbeheerder dat op een ongelukkig moment de markt overspoelde. Van één zaak was Mr. X vrij zeker: dit moest het werk zijn van een groot tradingbedrijf. ‘De omvang en durf waren zo enorm dat ik me niet kon inbeelden dat dit één individu zou zijn.’\n\nHij kon toen nog niet weten dat wel degelijk één - onwaarschijnlijk - individu achter de gedurfde manipulatie zat. In een sikhbuitenwijk van Londen woonde de 31-jarige Navinder Sarao nog bij zijn ouders. Hier, achter een eenvoudige tradingdesk met een standaardinternetverbinding in zijn slaapkamer, bespeelde de beruchte ‘flashcrashtrader’ in een joggingbroek de markt. De sociaal onhandige Sarao had traden altijd als een computerspel gezien, en het vele geld dat hij ermee verdiende niet meer dan een abstracte score die hij obsessief probeerde op te drijven. Geld uitgeven deed hij niet.\n\nPedigree\n\nSarao had zijn eerste stappen gezet in een tradingzaal boven een supermarkt. Wannabe traders die door gebrek aan de juiste pedigree niet bij een groot beurshuis binnenraakten, kwamen hier hun geluk beproeven na een korte cursus. Velen overleefden niet, maar de hypergeconcentreerde en afzijdige wiskundeknobbel Sarao onderscheidde zich en ging al snel steeds grotere bedragen inzetten. Angst kende hij niet, enkel de ijskoude overtuiging van zijn eigen talent om patronen te ontdekken in de snelle beurshandel. In 2008 vertrok hij er met een rugzakje van 3 miljoen dollar.\n\nRond die tijd begon Sarao zich steeds meer op te winden over de opmars van computergestuurde flitstraders. Voor menselijke daytraders als hijzelf vormden de razendsnel handelende algoritmes een existentiële bedreiging. Ze leken hem altijd een stap voor te zijn.\n\nFlitstraders waren controversieel. Zelf beweerden ze de markt liquider te maken met hun enorme ordervolumes, maar critici stelden dat ze miljarden afroomden van kleine beleggers en pensioenfondsen door razendsnel mee te surfen op hun orders. Als ze een groot kooporder in een aandeel detecteerden, kochten ze eerst snel zelf het aandeel om het dan met een kleine winst door te verkopen aan de oorspronkelijke koper. Het hielp ook niet dat ze onder een hoedje leken te spelen met de beursuitbaters, die verondersteld werden toezicht te houden maar voor wie de flitstraders lucratieve klanten waren.\n\nRobots en manipulators\n\nHet raakte iets diep bij Sarao. Was dit fair? De markten waren verondersteld de ultieme meritocratie te zijn, maar hoe kon hij opboksen tegen onzichtbare miljardairs die nooit verloren en die geld en de juiste connecties hadden? Hij zag manipulatie op grote schaal en deed er ook meermaals zijn beklag over bij de CME, de derivatenbeurs in Chicago waar hij in de S&P500 handelde. De CME negeerde hem en liet hem begaan als hij zelf eens manipulatie in zijn trading gebruikte.\n\nZo groeide het idee een eigen programma te ontwikkelen waarmee hij de robots en manipulators kon verslaan. ‘Met exact dezelfde misleidende software’, zoals hij het onder een schuilnaam op een forum omschreef. En dus liet Sarao een programmeur enkele extra functionaliteiten inbouwen in een standaard softwarepakket voor trading. Met misleidende spoofingorders verstoorde hij de signalen voor de algoritmes, die zich blind laten leiden door orderdata en bij een groot (vals) kooporder zelf beginnen te kopen in de verwachting snel door te verkopen met een kleine winst. Zo stuurde Sarao de robots in de gewenste richting.\n\n'Kus mijn gat'\n\nMet ongelooflijk succes. In een goede dag kon hij 900.000 dollar verdienen, veel meer dan een stervoetballer als Lionel Messi, naar wie hij zo opkeek. Sarao zette dan ook duizelingwekkende bedragen in, meer dan veel hedgefondsen en andere grote partijen. Op de dag van de flashcrash, toen hij zijn programma één minuut voor het begin van de crash uitschakelde, had hij voor 200 miljoen dollar spoofingorders uitstaan. De CME sprak hem enkele keren aan op zijn praktijken, maar Sarao haalde zijn schouders op. ‘Kus mijn gat’, repliceerde hij eenmaal.\n\nDe tip van Mr. X leidde uiteindelijk zijn ondergang in. De flashcrash had de politiek alert gemaakt voor een snel veranderende marktstructuur waarin algoritmes de plak zwaaiden en toezichthouders achter de feiten aanliepen. De stabiliteit én de eerlijkheid van het systeem stonden op het spel. De lobby van flitstraders en beurzen wist grote hervormingen tegen te houden, maar schaarde zich wel achter één nieuw verbod: op spoofing, de praktijk die de geoliede machines van de flitstraders in de war stuurde. Flitstraders werkten actief mee om spoofers op te sporen. Intussen wilde de toezichthouder graag iemand in de gevangenis gooien als voorbeeldfunctie. De boetes waarmee marktmanipulators typisch wegkwamen, zouden ditmaal niet volstaan.\n\nAutisme\n\nNiettemin besefte de overheid dat het lastig zou zijn een jury te overtuigen, al was het maar omdat de slachtoffers van Sarao weinig sympathieke tradingmiljardairs waren. Bovendien was autisme vastgesteld bij Sarao. De bewijslast was echter overweldigend, inclusief bezwarend e-mailverkeer met een programmeur en video’s die Sarao van zijn computerscherm had gemaakt terwijl hij als een bezetene aan het traden en manipuleren was. In afwachting van zijn uitlevering aan de VS bracht hij enkele slapeloze maanden in een Britse cel door.\n\nIn ruil voor medewerking aan verdere onderzoeken naar marktmanipulatie en een boete van 13 miljoen dollar pleitte Sarao schuldig.",Hoe een daytrader de beurs een hartstilstand bezorgde
5f406e3a5d744498dfb01e50,https://www.tijd.be/r/t/1/id/10246578,2020-08-21T23:30:03.000Z,"Vincent Kompany werpt zich voor de bühne op als de messias van voetbalclub Anderlecht. Maar achter de schermen blijft het wachten op een doorbraak in een deal die de club van de financiële ondergang moet redden.\n\n‘Operatie Omaha Beach’. Tegenover zijn entourage vergeleek Vincent Kompany zijn terugkeer bij Anderlecht midden 2019 met de landing van de geallieerden in Normandië. Tijdens die ‘langste dag’ naar de zege in de Tweede Wereldoorlog een jaar later moesten de geallieerden zwoegen om van het strand weg te raken en de eerste bruggenhoofden op het Franse vasteland te veroveren.\n\nDe herovering van Anderlecht verloopt voor Kompany met evenveel moeite als volharding. Na een weinig succesvolle start als speler-manager - Kompany kreeg begin vorig seizoen de volledige sportieve controle met een adjudant die de trainingen leidde - wordt hij dik een jaar later toch fulltime coach van ‘zijn’ paars-wit. De nieuwe prins van het Astridpark schoof er in zijn tomeloze ambitie zonder pardon de oude prins, Frank Vercauteren, voor opzij.\n\nDe move met Kompany is een volgende episode in een paars-witte paleisrevolutie vol plots en personeelswissels. De vele naschokken tonen hoe lastig het is orde op zaken te stellen na de exit van de vorige machthebbers, met de clan-Vanden Stock als spil, die de club decennialang runden met het aura van een koningshuis vol intriges. De Vanden Stocks waren sportief succesvol, maar lieten de club als een afgebladderd landhuis van verarmde adel achter. Dat moest de nieuwe eigenaar Marc Coucke ondervinden na een grondige check van de kamers en de kasten. De club is ook nog altijd het voorwerp van een gerechtelijk onderzoek wegens vermeende malversaties onder het vorige bewind.\n\n27 miljoen Anderlecht leed in het seizoen 2018-2019 een recordverlies van 27 miljoen euro.\n\nCoucke scheurde zijn broek zodanig aan Anderlecht dat hij niet anders kon dan een knieval te maken. Eerst kwam Kompany, nadien wrikte de tot sportentrepreneur vervelde mediaman Wouter Vandenhaute zich de club binnen. In een interne machtsstrijd, waarbij Kompany ermee dreigde de club alweer te verlaten om hulpcoach te worden van zijn grote voorbeeld Pep Guardiola bij zijn andere grote liefde Manchester City, volgde een nieuwe position switch.\n\nVerlichte despoten\n\nVandenhaute volgde Coucke als voorzitter op. Michael Verschueren, de zoon van de legendarische clubmanager Michel Verschueren, werd uit het management geduwd. De jongste zet op het schuivende schaakbord is Kompany. Hij hangt zijn schoenen aan de wilgen en neemt de sportieve leiding in handen. Kompany krijgt Peter Verbeke, uit de stal van Vandenhaute, naast zich. Die wordt de chef van het transfer- en scoutingbeleid.\n\nIn die wissels zit volgens ingewijden een rode draad. De succesvolste clubs worden in het entertainmenttijdperk - dat een cashlawine van miljarden over de sport uitstortte - niet langer gerund met een opendebatcultuur in de bestuurskamer. Het model is een minidirectiekamer van verlichte despoten, die op gezette tijden verantwoording afleggen aan een raad van bestuur. De bedoeling is dat het triumviraat Vandenhaute-Van Eetvelt-Kompany de nieuwe paars-witte junta vormt.\n\nDat gaat niet zonder slag of stoot. Het ancien régime verdween naar de achtergrond, maar is allerminst helemaal verdreven. Een onderdeel van het project-Vandenhaute/Kompany is een plan voor de financiële redding van de club. De recordkampioen stond er precorona al niet florissant voor, met een recordverlies van 27 miljoen euro in het seizoen 2018-2019. Na de doortocht van de pandemie is de club virtueel bankroet. Anderlecht wist zijn balans te verlossen van miljoenencontracten met spelers zonder rendement. Maar de club leeft nog altijd boven haar stand.\n\nPaars-wit overleeft dankzij de brede financiële schouders van Coucke. Het reddingsplan moest enerzijds de financiële puinhoop ruimen door 50 miljoen euro schuld weg te strepen en anderzijds 20 miljoen vers kapitaal in de club pompen. Die moet komen van de huidige aandeelhouders en het duo Vandenhaute- Kompany. Dat zou financieel verankerd raken in de club. Er is sprake van elk 3 procent van de aandelen.\n\nHet ancien régime verdween naar de achtergrond, maar is allerminst helemaal verdreven.\n\nHet probleem is dat de nieuwe bazen en het ancien régime (met de gewezen captain of industry Etienne Davignon als spreekbuis) op een raad van bestuur voor de zomer geen definitief akkoord vonden. De historische aandeelhouders rond de families Vanden Stock, Verschueren, Van Damme, Davignon en de voorzitter van de bouwreus Besix Johan Beerlandt hebben nog altijd een blokkeringsminderheid van 26 procent. Het directe gevolg van de schuldsanering zou zijn dat zij hun aandeel fors verwaterd zien. Niet iedereen blijkt daarvoor gewonnen.\n\nEen tijdelijk compromis is dat Anderlecht drijvende wordt gehouden met leningen. Dat lost het kortetermijnprobleem op. Er is geld om de club operationeel te doen draaien. Maar structureel lost het weinig op, omdat leningen de schuld verder doen oplopen. De bedoeling is na de zomer knopen door te hakken. Voorts is er geen echte evolutie in het dossier, melden ingewijden. Pas dan kan de benoeming van Vandenhaute tot voorzitter officieel bekrachtigd worden. Intussen behoudt Coucke als meerderheidsaandeelhouder een forse stem in het kapittel. Uitgespeeld is hij evenmin.\n\nSchermvullende weergave ©Mediafin\n\nKompany en co. hebben wel een zorg minder. Het ziet ernaar uit dat ze bij de beoogde kapitaalinjectie weinig last zullen hebben van de regels rond financiële fairplay, die cashinjecties door een suikeroom aan banden moet leggen. Door de coronacrisis wordt de invoering ervan op Belgisch niveau wellicht on hold gezet.\n\nKompany zit niet stil om zich verder in de club te verankeren. De nieuwe communicatiedirecteur Tim Borguet heeft een verleden bij het reclamebureau Boondoggle, een ex-aandeelhouder van Kompany’s productiehuis Bonka Cirkus. Boondoggle en Borguet waren tijdens het WK 2014 een cruciale rader in de promomachine rond Kompany en de Rode Duivels. In het zog van Borguet volgde Brecht Vaes, die overstapte van de radiozender Studio Brussel. Die zette hij online op de kaart. De bedoeling is dat hij Anderlecht helpt uit te bouwen tot een 24 uurs mediakanaal voor sponsors en fans.\n\nKompany en zakenpartner Klaas Gaublomme, de co-oprichter van Bonka, rekruteerden nog volk uit hun netwerk. Performance manager Damian Roden, beloftecoach Craig Bellamy en data-analist Lee Mooney hebben allen een verleden bij Manchester City, de Engelse topclub waar Kompany elf jaar aan de slag was. Video- analist Kevin Reid vonden ze ook in Engeland, bij Everton.\n\nAdvocaten\n\n‘Data Ninja’ Mooney is meer dan een personeelslid. Kompany heeft met hem in het Verenigd Koninkrijk het bedrijfje Mud Analytics. Dat slorpte Kompany’s vennootschap voor voetbalconsultancy, Football Centrix, op. Kompany is privé mee op de kar gesprongen van de snel groeiende dienstenindustrie rond het voetbal - van marketeers over advocaten en vermogensplanners tot dataspecialisten en IT’ers.\n\nIn die context werpt Kompany zich ook op als durfinvesteerder. Hij stapte in de Britse start-up Rezzil uit Manchester die het voetballers mogelijk maakt met een VR-bril en sensoren in hun woonkamer en op hun schoenen thuis een trainingsveld virtueel na te bootsen. Het moet spelers toelaten hun reactiesnelheid en accuratesse te trainen. Rezzil kreeg tijdens de lockdown veel als stevig alternatief om de realiteit van het trainingsveld te benaderen.\n\nDie nevenactiviteiten en de blijvende speciale band met Man City wekken achterdocht bij Anderlecht. Zeker nu Manchester City met tweedeklasser Lommel een Belgisch bruggenhoofd verwierf. Rond Kompany zweeft een ecosysteem met de kiemen van een eigen voetbalimperium - met een netwerk van coaches, scouts, analisten - dat als back-up kan dienen. Kompany heeft met zijn club BX Brussels ook een stevige voet in Europa’s grootste couveuse van voetbaltalent. De wijde regio rond Brussel is mee dankzij Kompany ontdekt als populaire rekruteringsvijver voor grote buitenlandse clubs, pal tussen de talenthotspots Parijs en Randstad Nederland.\n\nKompany stelt zich persoonlijk garant voor de relance van RSCA. Daarmee laadt hij alle risico op zich. Want ook al is hij nu onaantastbaar, zijn krediet is niet oneindig. Dat heeft niemand in het voetbal.",Paars-witte paleisrevolutie vol naschokken
5f40a67af9d993c2847b5b03,https://www.tijd.be/r/t/1/id/10246662,2020-08-22T04:55:00.000Z,"'Het zijn pubers die elkaar al meer dan een halfjaar niet gezien hebben. Het wordt niet simpel om ze uit elkaar te houden’, zegt directeur Christine Hannes van de Spectrumschool in Deurne.\n\nKunnen de scholen straks open zonder dat het aantal besmettingen explodeert? In de aanloop naar 1 september stijgt de temperatuur in GO! Spectrumschool Deurne in coronahotspot Antwerpen.\n\nHet ruikt naar metaal in de werkplaats mechanica. Over een dikke week klinkt hier weer het gedreun van de freesmachines, als de GO! Spectrumschool in Deurne de deuren opent. In deze werkplaats worden potentiële werknemers voor bedrijven als Umicore en Atlas Copco gevormd. ‘Hier komen vier klassen, vaak op hetzelfde moment, die minstens tien uur per week praktijkles hebben’, zegt directeur Christine Hannes. ‘Doe dat maar eens in bubbels.’ Ze wijst naar het hoge plafond. ‘We gaan nog snel een gat boren zodat er een betere ventilatie is.’\n\nZo veel mogelijk leerlingen weer op de schoolbanken krijgen, dat is de essentie van het scenario voor 1 september dat minister van Onderwijs Ben Weyts (N-VA), de onderwijskoepels en de vakbonden hebben geschreven. Telewerkende ouders kreunen onder de combinatie job en thuisonderwijs, kwetsbare leerlingen lopen de grootste leerachterstand op als ze niet naar school kunnen en onrustwekkende signalen over een toename van geweld en kindermisbruik tijdens de lockdown creëren een enorme druk om de scholen voor iedereen te openen. Dat betekent dat meer dan een miljoen leerlingen naar school gaat, terwijl het virus ver van weg is.\n\nWat dat betekent voor de verspreiding van het SARS-CoV-2-virus is nog niet uit- geklaard. In Scandinavische landen als Denemarken en Zweden leidde het openen van de scholen niet tot meer besmettingen en ook de zeer gefragmenteerde heropstart van ons onderwijs in mei en juni verliep veilig. Data uit crèches en lagere scholen suggereren dat (jonge) kinderen niet de motor zijn van de epidemie.\n\nMaar een uitbraak in een middelbare school in Crépy-en-Valois, op een uur van Parijs, wijst erop dat scholen wel degelijk virushaarden kunnen zijn. Niemand dacht aan SARS-CoV-2 toen twee leerkrachten in die school begin februari begonnen te hoesten. In korte tijd geraakte 38 procent van de studenten besmet, 43 procent van de docenten en meer dan de helft van het niet-onderwijzend personeel, met meerdere ziekenhuisopnames tot gevolg. Als we ons gedrag niet aanpassen, leert deze case, dan kan het virus op school volop zijn gang gaan.\n\nMet een combinatie van afstand, bubbels en mondmaskerplicht binnens- kamers voor leerlingen in het secundair onderwijs wil de administratie het virus buiten de schoolpoort houden. Maar de belangrijkste factor, zeggen virologen, is de mate waarin SARS-CoV-2 in de omgeving van de school opflakkert. Meer dan 200 gemeentes zitten boven de alarmdrempel van 20 besmettingen per 100.000 inwoners. In Antwerpen en Brussel zijn dat er respectievelijk 120 en 132. Heel wat directeurs beginnen hyperalert en licht bezorgd aan het nieuwe schooljaar.\n\nSchermvullende weergave ©katrijn van giel\n\nVolle tram\n\nBij de beperkte herneming van de lessen in mei kwam slechts een honderdtal leer- lingen per dag naar de Spectrumschool. Op 1 september komen ze met 900 tegelijk. Ze stromen uit volgepakte trams de trechter in die toegang geeft tot de school. Daar werken ze samen aan machines en delen computers en gereedschap. Allemaal contactmomenten waarop het virus kan overspringen.\n\n‘Het zijn pubers die elkaar al meer dan een halfjaar niet gezien hebben. Het wordt niet simpel om ze uit elkaar te houden’, zegt Hannes. ‘Bovendien wonen onze leerlingen in wijken waar de besmettingsgraad hoog is. Natuurlijk zullen we op school besmettingen zien, en misschien wel sneller en meer dan we ons vandaag kunnen voorstellen.’\n\nDaar leeft onder het personeel bezorgdheid over, erkent Hannes, en ze noemt die angst terecht. ‘Maar veel belangrijker is de vraag wat er dan moet gebeuren. Dat weten we nog niet. In belangrijke delen van draaiboeken van het departement onderwijs staat vandaag: ‘info volgt’.’\n\nDe onderwijsadministratie werkt draaiboeken uit met richtlijnen per risiconiveau, aangeduid met kleurcodes van groen tot rood. Het is de bedoeling dat iedereen begint met code geel, waarbij alle lessen op school kunnen doorgaan.\n\nJe voelt aan alles dat de minister en de professoren geen idéé hebben hoe het er in het beroepsonderwijs aan toe gaat. Christine Hannes Directeur Spectrumschool\n\nMaar veel directeurs gaan er nu al van uit dat het regime snel zal verstrengen, met minder leerlingen op school. ‘Ik acht de kans groot dat we binnen de kortste keren naar code oranje gaan’, zegt Hannes. ‘Maar wat dat precies betekent voor onze werking, is nog heel onduidelijk. We weten niet eens bij welke drempel code oranje wordt geactiveerd, of wat de procedure is bij een besmetting op school. Moeten hele klassen en hun betrokken leerkrachten in quarantaine? Dan kan ik de school wel sluiten. Ik wil vooral de 220 mensen die hier werken kunnen vertellen wat ze mogen verwachten. Niet voor een paar weken, maar voor een lange periode. En de klok tikt.’\n\nOok Nathalie Vanden Bossche, coördinerend directeur van 13 secundaire scholen van GO! Gent, heeft haar directeurs gevraagd zich al op code oranje voor te bereiden. ‘Wat in Antwerpen en Brussel gebeurt, kan ook in Gent.’\n\nScholen zijn erg beducht om het virus te ‘importeren’. In de Brusselse rand leeft veel vrees voor de komst van de vele leerlingen uit het Hoofdstedelijk Gewest, waar veel besmettingen zijn. ‘Veel leerlingen keren nu pas terug van vakantie uit rode en oranje gebieden’, zegt Vanden Bossche. ‘Zullen zij de vrijwillige of verplichte quarantaine respecteren? Dat kunnen we niet controleren.’\n\nZe voelt de onrust onder het personeel. ‘Die proberen we weg te nemen met maatregelen. Ik vraag mij alleen soms af of de draaiboeken wel zijn opgemaakt door mensen die weten hoe een school in de praktijk werkt. Ik voorspel nu al problemen met mondkapjes. Nog nooit hebben leerlingen die zeven uur per dag, 32 uur per week moeten dragen. Ik voel de klachten over irritatie en concentratieproblemen al komen, en ik begrijp ook waarom.’\n\nSchooluitval\n\nNooit eerder gingen de scholen zo lang voor zo veel leerlingen dicht als door Covid-19. De bezorgdheid over de impact op het kennen en kunnen is groot. Maar periodes van oorlog, natuurrampen of de zes weken schoolstaking in het Franstalig onderwijs van 1990 zijn niet te vergelijken, omdat deze keer veel inspanningen werden gedaan voor afstandsonderwijs, van videolessen en WhatsApp-feedback tot telefoontjes en oefenblaadjes in de brievenbus.\n\nExperten schatten het leerverlies op 5 tot 35 procent. De impact is sterk afhankelijk van hoe goed scholen erin geslaagd zijn hun leerlingen te bereiken. Maar als die achterstand niet wordt weggewerkt, dreigen studenten de gevolgen hun hele leven mee te dragen door meer schooluitval, minder kansen op werk en inkomstenverlies.\n\nDie vrees is in het technisch en beroepsonderwijs nog concreter, omdat veel leerlingen hier worden klaargestoomd voor de arbeidsmarkt. Stages en praktijklessen zijn van heel groot belang. Vandaar de grote vrees om leerlingen opnieuw voor lange periodes naar huis te moeten sturen. ‘Digitaal lesgeven en houtbewerking gaan maar in heel beperkte mate samen’, zegt Brecht Persoons, directeur van het Koninklijk Atheneum Geraardsbergen. Bij code oranje zouden leerlingen volgens de richtlijnen maar om de week naar school komen. ‘Dat betekent onvermijdelijk minder tijd voor de praktijk. Terwijl we dit jaar juist achterstand moeten inhalen. Vorig schooljaar zijn enkele stages niet kunnen doorgaan, heel wat doelstellingen zijn niet gehaald. En dan is het nog maar de vraag of onze leerlingen dit jaar wel op stage kunnen. Dat hangt volledig van de bedrijven af.’\n\nDigitaal lesgeven en houtbewerking gaan maar in heel beperkte mate samen. Brecht Persoons Directeur van het Koninklijk Atheneum Geraardsbergen\n\nHet watervalsysteem - waarbij leerlingen van ASO naar TSO of BZO ‘zakken’ - maakt dat veel leerlingen die in het beroeps instromen al wat schoolmoe zijn, zegt Hannes. ‘Het is net de praktijk en de werkervaring die hen erg motiveren. We zijn dus zeker bang voor meer schooluitval. Hetzelfde geldt voor de 350 leerlingen die bij ons in een systeem van leren en werken zitten. Zij werken in de bouw, de horeca, de verkoop: zullen we in deze recessie voor iedereen een job vinden?’",‘Natuurlijk zullen we besmettingen op school zien’
5f41f7fb4bf7b5d62fc6404f,https://www.nieuwsblad.be/cnt/dmf20200823_91521299,2020-08-23T03:54:52.000Z,"De populaire socialemedia-app TikTok gaat naar de rechtbank stappen om het presidentieel besluit aan te vechten dat de Chinese eigenaar verplicht tot een snelle verkoop van de Amerikaanse activiteiten. Dat heeft het bedrijf achter TikTok zaterdag meegedeeld.\n\n“Om te garanderen dat de rechtsstaat niet opzij wordt geschoven en dat ons bedrijf en onze gebruikers eerlijk worden behandeld, hebben we geen andere keuze dan het presidentieel besluit via het gerechtelijke systeem aan te vechten”, zo zegt een woordvoerder van TikTok. De klacht zal volgende week worden ingediend.\n\nDe Amerikaanse president Donald Trump had eerder deze maand een presidentieel besluit afgevaardigd waarmee het Chinese moederbedrijf ByteDance verplicht wordt om zich binnen de negentig dagen van TikTok te ontdoen.\n\nTikTok, aan app waarop gebruikers korte filmpjes kunnen plaatsen, is vooral bij jongeren erg populair. Maar de Verenigde Staten zien daarin een gevaar voor de nationale veiligheid, omdat ByteDance op die manier veel informatie over Amerikaanse burgers kan vergaren. De Amerikaanse regering vreest dat de Chinese overheid toegang kan krijgen tot de data.",TikTok stapt naar rechter tegen decreet Trump
5f423043ee4821554a08498f,https://www.standaard.be/cnt/dmf20200823_91894842,2020-08-23T05:12:36.000Z,"De populaire socialemedia-app Tiktok gaat naar de rechtbank stappen om het presidentieel besluit aan te vechten dat de Chinese eigenaar verplicht tot een snelle verkoop van de Amerikaanse activiteiten. Dat heeft het bedrijf achter TikTok zaterdag meegedeeld.\n\n‘Om te garanderen dat de rechtsstaat niet opzij wordt geschoven en dat ons bedrijf en onze gebruikers eerlijk worden behandeld, hebben we geen andere keuze dan het presidentieel besluit via het gerechtelijke systeem aan te vechten’, zo zegt een woordvoerder van TikTok. De klacht zal volgende week worden ingediend.\n\nDe Amerikaanse president Donald Trump had eerder deze maand een presidentieel besluit afgevaardigd waarmee het Chinese moederbedrijf ByteDance verplicht wordt om zich binnen de negentig dagen van TikTok te ontdoen.\n\nTikTok, aan app waarop gebruikers korte filmpjes kunnen plaatsen, is vooral bij jongeren erg populair. Maar de Verenigde Staten zien daarin een gevaar voor de nationale veiligheid, omdat ByteDance op die manier veel informatie over Amerikaanse burgers kan vergaren. De Amerikaanse regering vreest dat de Chinese overheid toegang kan krijgen tot de data.",Tiktok stapt naar rechter tegen decreet Trump
5f42687820fc10cb29173e0b,https://www.tijd.be/r/t/1/id/10246500,2020-08-23T12:07:47.000Z,"De VREG, de Vlaamse regulator voor de energiemarkt, gaat er op basis van representatieve datasets van verbruiksprofielen van uit dat een gemiddeld gezin een verbruikspatroon heeft dat tot een piekvermogen van 3,15 kilowatt leidt. Dat is een statistisch gemiddelde. ‘Statistieken en categorieën zijn relevant om de impact van maatregelen op de maatschappij in te schatten. Maar er zit een grote spreiding in de verbruiks- en productiepatronen’, zegt Koen Vanthournout, senior researcher bij het energieonderzoekscentrum EnergyVille/VITO. ‘Als je inzoomt op één huishouden, zeggen die gemiddelden nog weinig en kijk je het best naar de specifieke toestellen en het gedrag van dat huishouden.’\n\nHoe weet ik hoeveel mijn elektrische toestellen tegelijk verbruiken?\n\nHet is niet eenvoudig te berekenen wat de exacte piek van een gezin is. U kunt op veilig spelen en de som maken van alle wattages die op de toestellen staan. Maar dat zal een onrealistisch hoog resultaat opleveren.\n\n‘Omdat het verbruik van veel toestellen niet constant is, kan je niet gewoon optellen’, verduidelijkt Vanthournout. ‘Een vaatwasser en wasmachine halen hun maximaal verbruik alleen tijdens de - doorgaans korte - opwarmcyclus. Als dat niet in hetzelfde kwartier gebeurt, kunnen ze perfect samen aanstaan. Maar weinig mensen weten wanneer hun vaatwasser water opwarmt of alleen aan het spoelen is.’\n\nHet is niet de bedoeling geen potje te koken omdat de vaatwasser aanstaat en het licht brandt.\n\nVanthournout wijst er ook op dat de piek die op uw factuur zal verschijnen niet het hoogste ogenblikkelijke vermogen is dat u van het net afneemt, wel de hoogste gemiddelde kwartierwaarde. ‘Korte pieken zijn dus geen probleem’, stelt hij. ‘De impact van een waterkoker die typisch maar een minuutje opstaat is klein, want 1 minuut lang 2,3 kW telt in het kwartiergemiddelde slechts als 0,15 kW. De 2,3 kW van een elektrische kacheltje dat een uur lang opstaat, telt daarentegen wel volledig door.’\n\nWat is de impact op het verbruik van mijn verschillende toestellen?\n\nEr zijn verschillende categorieën toestellen met een hoge piek. Alle toestellen die ‘iets verwarmen’ en die aan een standaard stopcontact hangen, hebben typisch een piekverbruik van 10 A of 2,3 kW. 10 A is de maximale verbruik- stroom van een toestel dat via een stopcontact wordt gevoed. In die categorie zitten vaatwassers, droogkasten, wasmachines, waterkokers, mobiele elektrische kacheltjes, ovens en de meeste elektrische warmwaterboilers.\n\nUitzonderingen op die categorie zijn de toestellen met warmtepomptechnologie, zoals een droogkast met een warmtepomp. Die hebben een vermogen lager dan 1 kW.\n\nToestellen met een vaste aansluiting hebben vaak een hoger verbruik. Als alle platen in gebruik zijn, gaat een inductiekookfornuis bijvoorbeeld tot 7 à 8 kW. Maar bij die toestellen is er veel variatie tussen merken en types, en wat u kunt installeren is afhankelijk van uw netaansluiting. Zeer zware toestellen vergen vaak een driefasige aansluiting.\n\nVaste elektrische verwarming valt in twee categorieën uiteen:\n\n- Accumulatieverwarming: er zit veel variatie op het geïnstalleerde vermogen. Dat staat in verhouding tot de grootte en de isolatie van uw woning. Maar het zijn energieslokoppen met een piekverbruik tot 10 à 15 kW.\n\n- Warmtepompen: moderne warmtepompen streven naar een zo laag mogelijk continu verbruik. Hoewel warmtepompen veel kWh gebruiken op jaarbasis, hebben ze een lage piek. ‘Een capaciteitstarief is in het voordeel van gezinnen met een warmtepomp’, zegt Vanthournout. ‘Het precieze vermogen hangt af van het type en de grootte van uw warmtepomp. Het elektrisch vermogen van een warmtepomp is echter zo’n belangrijke kostenbepalende parameter dat die zo laag mogelijk wordt gehouden. Doorgaans bedraagt die slechts enkele kW.’ Sommige warmtepompen bevatten een elektrische weerstand als bijstook voor als het zeer koud is. Als die weerstand actief is, kan het vermogen snel oplopen.\n\nElektrische voertuigen: als ze traag geladen worden via een standaard stopcontact, is dat 10 A of 2,3 kW. Anders is de piek gelijk aan het vermogen van uw laadinfrastructuur. Dat kan voor snelladers oplopen tot 22 kW. Meestal is het 7 kW.\n\nHoe kan ik mijn piekverbruik inperken?\n\nDe vuistregel bij uitstek: tracht het gebruik van energieverslinders zo veel mogelijk te spreiden. De VREG wijst er echter op dat dat niet tot het uiterste moet worden doorgeduwd, waardoor aan comfort wordt ingeboet. Het is niet de bedoeling geen potje te koken omdat de vaatwasser aanstaat en het licht brandt.\n\n‘Onze eerste indruk is dat de consument weinig manoeuvreerruimte zal hebben om zo weinig mogelijk capaciteitstarief te betalen’, zegt Simon November van de consumentenorganisatie Test-Aankoop. ‘Het enige wat hij kan doen, is erop toezien dat de wasmachine, de droogkast en de vaatwasser niet tegelijk draaien. Voor wie elektrisch kookt, wordt het minder evident. Dan gebruik je vaak meerdere kookplaten en komt eventueel de oven erbij. In dat geval gebruik je 4 tot 6 kW.’\n\nMaar helemaal zeker bent u dan ook niet over dat piekverbruik. Veel huishoudelijke toestellen trekken enkel een kortstondige piek of gebruiken maar een beperkt vermogen, waardoor ze het door de digitale meter geregistreerde gemiddelde vermogen op kwartierbasis maar beperkt beïnvloeden. Inductiekookfornuizen verbruiken maar kort hun piekvermogen. Zodra de pannen warm zijn, zakt dat snel.\n\nDaarnaast zult u zich bij de aankoop moeten richten op het vermogen van een elektrisch toestel. Zuinige toestellen zijn niet alleen goed om uw piekvermogen in toom te houden. Ze hebben ook een positieve invloed op uw verbruik en dus op het niet aan de capaciteit gelinkte deel van uw elektriciteitsfactuur.",Spreid gebruik van energieverslinders in de tijd
5f42a0ccc1e1e9343a7ff875,https://www.knack.be/nieuws/belgie/provincies-afschaffen-deze-crisis-heeft-laten-zien-dat-deze-extra-laag-een-toegevoegde-waarde-heeft/article-opinion-1632267.html,2020-08-23T09:43:08.000Z,"Bertrand Waucquez hoopt dat deze crisis onze politici ertoe zal aanzetten om de huidige staatsstructuur te vereenvoudigen met het oog op meer efficiëntie in het belang van de bevolking.\n\nOnze Belgische instellingen in Corona tijden: ervaring van een burgemeester in Vlaams-Brabant\n\nAlle burgemeesters van het land werden geconfronteerd met de Covid-19 crisis, de één al in mindere mate dan de andere. Allen bevonden zich plots in een ongeziene situatie. Hetzelfde geldt trouwens voor de mandatarissen op provinciaal (provinciegouverneurs), gewestelijk en federaal vlak (ministers). Elk op zijn niveau kampt met verschillende uitdagingen, elk heeft andere beslissingsbevoegdheden. Een ingewikkeld kluwen.\n\nEen burgemeester is wettelijk verantwoordelijk voor de veiligheid en de volksgezondheid in zijn gemeente en kan in principe de nodige beslissingen nemen om daaraan tegemoet te komen. Maar in tijden van crisis ligt het anders.\n\nBegin maart 2020, bij het uitbreken van de Corona crisis, waren de richtlijnen nog niet duidelijk: verplichte maatregelen versus aanbevelingen, op welk niveau moesten ze worden bepaald, wat voor de handhaving?... Het leidde tot verwarring en soms absurde situaties waar in de éne gemeente een concert met 1000 man zou mogen plaatsvinden en in de gemeente ernaast alle events zouden worden afgelast. Indien een café in de ene gemeente sluit gaan de klanten gewoon naar een café die open is in de gemeente ernaast! Gelukkig was dit van korte duur en nam de Nationale Veiligheidsraad de touwtjes zelf in handen: hun beslissingen waren vanaf dan van toepassing op het hele grondgebied België en de burgemeesters moesten deze afspraken lokaal implementeren. Veel ruimte voor lokale initiatieven door de burgemeester was er niet.\n\n'Provincies afschaffen? Deze crisis heeft laten zien dat deze extra laag een toegevoegde waarde heeft'\n\nWat de burgemeester wel kon en soms moest doen (zonder goedkeuring van bovenaf) was lokale initiatieven nemen in overeenstemming met de op federaal niveau aanbevolen maatregelen, zoals: de burgers sensibiliseren en aansporen de federale maatregelen strikt te respecteren, mondmaskers ter beschikking stellen van de bevolking, lokale handelaars en horeca financiële steun toekennen en hen plexiglas beschermingspanelen verschaffen, speciale diensten ter beschikking stellen van de kwetsbaren, burgerinitiatieven promoten om meer solidariteit tussen de inwoners te creëren,...\n\nIn het begin van de zomer werd aangekondigd dat de burgemeesters meer autonomie zouden krijgen om bepaalde aspecten van de crisis lokaal te beheren. Dit betekent echter niet dat hij/zij de initiatieven kan nemen die hem/haar goed uitkomen (wat opnieuw tot chaotische en gecompliceerde situaties zou leiden in die zin dat er een vermenigvuldiging van verschillende regelgevingen per gemeente zou ontstaan) maar dat hij/zij voorstellen kan bespreken met de provinciegouverneur die deze al dan niet goedkeurt in functie van de lokale Covid-19 situatie in de gemeente, meestal na overleg met de gespecialiseerde medische diensten die de relevantie van het voorstel evalueert.\n\nCrisiscommunicatie van de federale of gewestelijke overheid naar de burgemeesters toe gebeurt meestal via de provinciegouverneur: richtlijnen worden er meegedeeld, (video)-conferenties vinden plaats met de betrokken burgemeesters, vragen kunnen aan de provincie worden gericht en worden prompt beantwoord ... De provinciegouverneur kent de noden van de gemeenten in zijn provincie en is dus best geplaatst om de volgende stappen te bepalen. De provincie is ook het meest geschikte niveau om coherentie en proportionaliteit van bepaalde maatregelen af te toetsen. Deze crisissituatie heeft aangetoond dat deze extra laag tussen het federale / gewestelijke niveau en de gemeenten een duidelijke toegevoegde waarde heeft.\n\nDe pers heeft trouwens meermaals melding gemaakt van interventies op provinciaal niveau: of het nu gaat om West-Vlaanderen en de kustgemeenten, bijvoorbeeld, of om de gouverneur van de provincie Antwerpen. In beide gevallen was het provinciaal niveau een solide referentie die het mogelijk maakte om de genomen of te nemen beslissingen te verenigen en te harmoniseren, ten voordele van de bevolking. En op een zeer efficiënte manier.\n\nHet hoeft geen betoog dat de staatstructuur van ons land veel te complex geworden is. In een aantal situaties is ""iedereen bevoegd, maar niemand verantwoordelijk"" met een zeer traag en inefficiënt beslissingsproces als resultaat. Denk maar aan de 9 ministers van gezondheid tijdens de crisis en de gemiste kans om de mondmaskers bij lokale leveranciers te bestellen. Deze corona-periode wordt wellicht de opportuniteit om de relevantie van de vrij unieke dubbele logica van ons Belgisch systeem (op basis van taal en territoriaal) in vraag te stellen. Het is echter belangrijk in mijn ogen dat er een goede evaluatie zou plaatsvinden vooraleer de provincies verder afgeslankt worden [alle persoonsgebonden materies zoals jeugd, cultuur, sport en welzijn bevoegdheden zijn sinds 2018 overgedragen naar andere entiteiten]. De provincie is een logische geografische indeling, en, ook in normale tijden, een onmisbare schakel tussen het gemeentelijke niveau, dat dicht bij de burger staat, en het regionale niveau, dat verder weg ligt. Ik wil graag van de gelegenheid gebruik maken om de provinciegouverneur van Vlaams-Brabant en zijn team te danken voor het opmerkelijke werk dat tijdens deze crisis is en nog steeds wordt verricht.\n\nDe huidige situatie verplicht ons naar de essentie en fundamentele waarden terug te keren, en ik hoop dat men de kans zal grijpen om de huidige staatsstructuur te vereenvoudigen met het oog op meer efficiëntie in het belang van de bevolking. Daarom sta ik volledig achter en onderschrijf ik zoals vele anderen het Pact voor België, recent gepubliceerd door BPlus.\n\nBertrand Waucquez is burgemeester Kraainem en bestuurder van BPlus. Hij schreef deze bijdrage ten persoonlijke titel. Dit is geen officiële publicatie van de gemeente Kraainem.\n\nOnze Belgische instellingen in Corona tijden: ervaring van een burgemeester in Vlaams-BrabantAlle burgemeesters van het land werden geconfronteerd met de Covid-19 crisis, de één al in mindere mate dan de andere. Allen bevonden zich plots in een ongeziene situatie. Hetzelfde geldt trouwens voor de mandatarissen op provinciaal (provinciegouverneurs), gewestelijk en federaal vlak (ministers). Elk op zijn niveau kampt met verschillende uitdagingen, elk heeft andere beslissingsbevoegdheden. Een ingewikkeld kluwen. Een burgemeester is wettelijk verantwoordelijk voor de veiligheid en de volksgezondheid in zijn gemeente en kan in principe de nodige beslissingen nemen om daaraan tegemoet te komen. Maar in tijden van crisis ligt het anders.Begin maart 2020, bij het uitbreken van de Corona crisis, waren de richtlijnen nog niet duidelijk: verplichte maatregelen versus aanbevelingen, op welk niveau moesten ze worden bepaald, wat voor de handhaving?... Het leidde tot verwarring en soms absurde situaties waar in de éne gemeente een concert met 1000 man zou mogen plaatsvinden en in de gemeente ernaast alle events zouden worden afgelast. Indien een café in de ene gemeente sluit gaan de klanten gewoon naar een café die open is in de gemeente ernaast! Gelukkig was dit van korte duur en nam de Nationale Veiligheidsraad de touwtjes zelf in handen: hun beslissingen waren vanaf dan van toepassing op het hele grondgebied België en de burgemeesters moesten deze afspraken lokaal implementeren. Veel ruimte voor lokale initiatieven door de burgemeester was er niet. Wat de burgemeester wel kon en soms moest doen (zonder goedkeuring van bovenaf) was lokale initiatieven nemen in overeenstemming met de op federaal niveau aanbevolen maatregelen, zoals: de burgers sensibiliseren en aansporen de federale maatregelen strikt te respecteren, mondmaskers ter beschikking stellen van de bevolking, lokale handelaars en horeca financiële steun toekennen en hen plexiglas beschermingspanelen verschaffen, speciale diensten ter beschikking stellen van de kwetsbaren, burgerinitiatieven promoten om meer solidariteit tussen de inwoners te creëren,...In het begin van de zomer werd aangekondigd dat de burgemeesters meer autonomie zouden krijgen om bepaalde aspecten van de crisis lokaal te beheren. Dit betekent echter niet dat hij/zij de initiatieven kan nemen die hem/haar goed uitkomen (wat opnieuw tot chaotische en gecompliceerde situaties zou leiden in die zin dat er een vermenigvuldiging van verschillende regelgevingen per gemeente zou ontstaan) maar dat hij/zij voorstellen kan bespreken met de provinciegouverneur die deze al dan niet goedkeurt in functie van de lokale Covid-19 situatie in de gemeente, meestal na overleg met de gespecialiseerde medische diensten die de relevantie van het voorstel evalueert. Crisiscommunicatie van de federale of gewestelijke overheid naar de burgemeesters toe gebeurt meestal via de provinciegouverneur: richtlijnen worden er meegedeeld, (video)-conferenties vinden plaats met de betrokken burgemeesters, vragen kunnen aan de provincie worden gericht en worden prompt beantwoord ... De provinciegouverneur kent de noden van de gemeenten in zijn provincie en is dus best geplaatst om de volgende stappen te bepalen. De provincie is ook het meest geschikte niveau om coherentie en proportionaliteit van bepaalde maatregelen af te toetsen. Deze crisissituatie heeft aangetoond dat deze extra laag tussen het federale / gewestelijke niveau en de gemeenten een duidelijke toegevoegde waarde heeft. De pers heeft trouwens meermaals melding gemaakt van interventies op provinciaal niveau: of het nu gaat om West-Vlaanderen en de kustgemeenten, bijvoorbeeld, of om de gouverneur van de provincie Antwerpen. In beide gevallen was het provinciaal niveau een solide referentie die het mogelijk maakte om de genomen of te nemen beslissingen te verenigen en te harmoniseren, ten voordele van de bevolking. En op een zeer efficiënte manier. Het hoeft geen betoog dat de staatstructuur van ons land veel te complex geworden is. In een aantal situaties is ""iedereen bevoegd, maar niemand verantwoordelijk"" met een zeer traag en inefficiënt beslissingsproces als resultaat. Denk maar aan de 9 ministers van gezondheid tijdens de crisis en de gemiste kans om de mondmaskers bij lokale leveranciers te bestellen. Deze corona-periode wordt wellicht de opportuniteit om de relevantie van de vrij unieke dubbele logica van ons Belgisch systeem (op basis van taal en territoriaal) in vraag te stellen. Het is echter belangrijk in mijn ogen dat er een goede evaluatie zou plaatsvinden vooraleer de provincies verder afgeslankt worden [alle persoonsgebonden materies zoals jeugd, cultuur, sport en welzijn bevoegdheden zijn sinds 2018 overgedragen naar andere entiteiten]. De provincie is een logische geografische indeling, en, ook in normale tijden, een onmisbare schakel tussen het gemeentelijke niveau, dat dicht bij de burger staat, en het regionale niveau, dat verder weg ligt. Ik wil graag van de gelegenheid gebruik maken om de provinciegouverneur van Vlaams-Brabant en zijn team te danken voor het opmerkelijke werk dat tijdens deze crisis is en nog steeds wordt verricht. De huidige situatie verplicht ons naar de essentie en fundamentele waarden terug te keren, en ik hoop dat men de kans zal grijpen om de huidige staatsstructuur te vereenvoudigen met het oog op meer efficiëntie in het belang van de bevolking. Daarom sta ik volledig achter en onderschrijf ik zoals vele anderen het Pact voor België, recent gepubliceerd door BPlus. Bertrand Waucquez is burgemeester Kraainem en bestuurder van BPlus. Hij schreef deze bijdrage ten persoonlijke titel. Dit is geen officiële publicatie van de gemeente Kraainem.",'Provincies afschaffen? Deze crisis heeft laten zien dat deze extra laag een toegevoegde waarde heeft'
5f42d8fbe0a00a072af8725f,https://www.tijd.be/r/t/1/id/10246807,2020-08-23T18:24:40.000Z,"De Trump-administratie overweegt om sneller te gaan dan de normale regulatoire standaarden om het Britse kandidaat-vaccin nog voor de presidentsverkiezingen in de VS te kunnen gebruiken, aldus de Britse zakenkrant Financial Times.\n\nAmerikaans president Donald Trump overweegt om sneller te gaan dan de normale regulatoire standaarden om het kandidaat-vaccin dat de Britse Universiteit van Oxford en de Britse farmareus AstraZeneca samen ontwikkelen nog voor de presidentsverkiezingen van begin november in de VS te kunnen gebruiken.\n\nDat schrijft de Britse zakenkrant Financial Times zondagavond, die zich beroept op drie bronnen die gebrieft zijn over het plan. Eén optie die wordt verkend om het kandidaat-vaccin sneller beschikbaar te maken, is dat de Amerikaanse geneesmiddelenwaakhond FDA een ‘autorisatie voor noodgebruik’ zou geven in oktober, gebaseerd op de resultaten van een relatief kleine Britse klinische studie, als die succesvol is.\n\nDe bewuste AstraZeneca-studie heeft 10.000 vrijwilligers ingeschreven, terwijl de Amerikaanse wetenschappelijke agentschappen hebben gezegd dat een vaccin in 30.000 mensen zou moeten bestudeerd worden om de drempel voor autorisatie te overschrijden. AstraZeneca is ook een grotere klinische studie aan het uitvoeren met 30.000 vrijwilligers, hoewel die resultaten pas na de kleinere studie zullen komen.\n\nHoeken afsnijden\n\nDoor een vaccin beschikbaar te maken voor de Amerikaanse verkiezingen van november zou Trump kunnen claimen dat hij het tij heeft doen keren rond een virus dat meer dan 170.000 Amerikanen het leven kostte en de president bakken kritiek opleverde over zijn aanpak van de crisis.\n\nMaar als de Trump-administratie hoeken zou afsnijden door de gebruikelijke standaarden te omzeilen, zou dat een klap zijn voor het sowieso al wankele publieke vertrouwen in de veiligheid van vaccins in de VS, vlak voor één van de grootste inentingsprogramma’s in de Amerikaanse geschiedenis.\n\n'Rode lijn'\n\nEerder deze week zei Peter Marks, de directeur van het Centrum voor Biologische Evaluatie en Onderzoek van de FDA – dat verantwoordelijk is voor de beoordeling van vaccins – tegen het persagentschap Reuters dat hij zou ontslag nemen als de FDA een vaccin zou goedkeuren vooraleer er sluitende data over de veiligheid en doeltreffendheid zijn. ‘Dat is mijn rode lijn’, zei Marks daarover.",Trump overweegt snelle goedkeuring Oxford-vaccin voor verkiezingen
5f42d922e0a00a072af872a2,https://www.demorgen.be/nieuws/onlinedatabank-publiceert-privegegevens-politici-online-boetes-kunnen-oplopen-tot-20-miljoen-euro~ba2b47f9/,2020-08-23T19:34:25.000Z,"De gegevens van zo’n 20.000 Belgische politici liggen online voor het grijpen, een grove schending van de privacy. De gegevensbeschermingsautoriteit, de vroegere privacycommissie, gaat stappen ondernemen tegen een onlinedatabank die de privégegevens van politici online plaatst en zelfs verkoopt.",Onlinedatabank publiceert privégegevens politici online: ‘Boetes kunnen oplopen tot 20 miljoen euro’
5f431135b481e06a11b89e64,https://www.nieuwsblad.be/cnt/dmf20200824_91773010,2020-08-23T22:44:18.000Z,"De Amerikaanse medische toezichthouder FDA heeft versneld toelating verleend voor het gebruiken van bloedplasma van genezen patiënten, als behandeling van Covid-19. Dat kondigde president Donald Trump zondag aan tijdens een persconferentie in het Witte Huis.\n\nVolgens de president heeft een door de regering gesubsidieerde studie door de Mayo Clinic aangetoond dat de mortaliteit door een behandeling met “helend bloedplasma” 35 procent daalt. Ook onder meer de FDA, en universiteiten MIT en Harvard besloten dat de therapie “zeer effectief is”, volgens Trump.\n\nDe Amerikaanse toezichthouder Food and Drug Administration (FDA) bevestigde zondag, kort voor Trumps toespraak, dat de behandeling na een spoedprocedure voortaan toegelaten is voor bepaalde patiënten. Nochtans zijn nog niet alle klinische testen uitgevoerd en uitten experts onder wie zelfs topadviseur van het Witte Huis Anthony Fauci hun bedenkingen bij de “zwakke data” van de studies.\n\nTrump beweerde echter dat uitstel voor een toelating door ambtenaren van de FDA politiek gemotiveerd zou zijn – “ze willen het niet voor 3 november”, de dag van de Amerikaanse presidentsverkiezingen – en hij voerde de druk de laatste dagen op. Vertragingsmanoeuvres zouden bedoeld zijn om zijn herverkiezing te saboteren.\n\nOok in België\n\nDe FDA concludeerde dat de behandeling “veilig” en “zeer effectief” is, verklaarde Trump zondag. “Dit is een krachtige therapie. De actie van vandaag zal de toegang tot deze behandeling drastisch vergroten.” Hij spreekt van een “historische doorbraak”, waardoor heel wat levens gered zullen kunnen worden.\n\nLEES OOK. Vlaamse coronapatiënt in twee dagen van doodziek naar genezen door bloedplasma: is dit de uitweg uit deze gezondheidscrisis? (+)\n\nTrump vroeg in zijn toespraak dat mensen die van Covid-19 genezen zijn, bloedplasma doneren. Sinds eerdere campagnes deden tienduizenden dat al, volgens Trump. Het plasma met antilichamen wordt toegediend aan gehospitaliseerde Covid-19-patiënten, wat hen sneller moet doen herstellen en waardoor het virus minder schade zou toebrengen.\n\nDe autoriteiten lieten de plasmabehandeling al toe, maar door de goedkeuring van zondag kunnen meer patiënten een transfusie krijgen. Ook in andere landen is de behandeling overigens al goedgekeurd. In België werd midden mei een grote studie gestart.\n\nLEES OOK. Nieuw Belgisch onderzoek naar veelbelovend middel tegen corona: “Zou veel leed besparen en druk op systeem verlichten bij mogelijke tweede golf” (+)",Trump vraagt bloedplasma te doneren voor nieuwe goedgekeurde coronabehandeling: “Mortaliteit daalt met 35 procent”
5f4349772d25ffd3d709e9df,https://www.tijd.be/r/t/1/id/10246808,2020-08-24T04:40:55.000Z,"Amerikaans president Donald Trump kondigde het nieuws zondagavond als een grote doorbraak aan\n\nDe goedkeuring is een opsteker voor president Trump, aan de vooravond van de Republikeinse conventie voor de verkiezingen van november.\n\nDe Amerikaanse geneesmiddelenwaakhond Food & Drug Administration (FDA) laat 'noodgebruik' toe van een experimentele therapie voor covid-19 patiënten. De therapie bestaat er in huidige patiënten bloedplasma van herstelde coronapatiënten toe te dienen. Dat plasma is rijk in 'virusvechtende' antilichamen en kan potentieel de overlevingskansen boosten.\n\n'De eerste onderzoeksdata rond plasma zijn bemoedigend', zegt FDA-bestuurder Stephan Hahn in de mededeling. FDA-onderzoeksdirecteur Peter Marks merkt op dat volgens die prille data patiënten van minder dan 80 jaar die niet aan een beademingstoestel liggen 35 procent meer kans om na een maand nog in leven te zijn, als ze bloedplasma met veel virusbestrijdende antilichamen kregen toegediend.\n\nEen vrij voorzichtige stelling, maar bij de persconferentie van Trump ging de nuance wat verloren. 'De therapie heeft bewezen de sterftegraad met 35 procent te verminderen', klonk het.\n\nDit weekend verweet de president op Twitter nog de 'deep state' bij de FDA testen en goedkeuring te vertragen tot na 3 november. Die dag neemt Trump het in de presidentsverkiezingen op tegen zijn Democratische rivaal, Joe Biden.\n\nVoor de FDA is het moeilijk schipperen tussen een Amerikaanse president die wil dat de strijd tegen de pandemie snel gaat en de kerntaak van de instelling, verzekeren dat therapieën via uitgebreide testen veilig zijn voor ze groen licht krijgen.\n\nDe regering-Trump overweegt ook sneller te gaan dan de klassieke regelgevende snelheid om het beloftevolle Britse kandidaat-vaccin dat aan de universiteit van Oxford, onder meer via uitgebreide testen in de Verenigde Staten, ontwikkeld wordt, goedkeuring te geven.",Amerikaanse farmawaakhond geeft versneld fiat voor virusbehandeling met plasma
5f4381b67a5aab8aababd9e3,https://www.demorgen.be/nieuws/databank-publiceert-privegegevens-van-belgische-politici-online~ba2b47f9/,2020-08-23T19:34:00.000Z,"De gegevens van zo’n 20.000 Belgische politici liggen online voor het grijpen, een grove schending van de privacy. De gegevensbeschermingsautoriteit, de vroegere privacycommissie, gaat stappen ondernemen tegen een onlinedatabank die de privégegevens van politici online plaatst en zelfs verkoopt.",Databank publiceert privégegevens van Belgische politici online
5f43f238bda9cfc3f66b20f9,https://www.tijd.be/r/t/1/id/10246934,2020-08-24T15:32:55.000Z,"De pandemie leert dat de globalisering ons kwetsbaar heeft gemaakt. Geen reden om het kind met het badwater weg te gooien, maar een kritische doorlichting dringt zich op.\n\nZelden werd de globalisering zo kritisch bekeken als in deze coronacrisis. Nochtans staat buiten kijf dat de globalisering ons veel welvaart heeft gebracht. We spreken ondertussen over 90 procent globalisering: na corona komt misschien best 10 procent niet terug, maar gooi het kind niet met het badwater weg.\n\nElk aspect van de globalisering verdient zijn eigen discussie. Een groot onderscheid dient gemaakt te worden in tussen wereldwijde massamobiliteit van personen en van goederen en diensten zonder fysiek contact. Het vliegverkeer hoeft niet drastisch omgegooid te worden als we alerter worden voor het risico van een virus en bijvoorbeeld sneller grenzen sluiten.\n\nIn sommige handelsakkoorden was er een onevenwicht tussen magere potentiële baten ten koste van ernstige inbreuken op de soevereiniteit. Dergelijke doorgeschoten hyperglobalisering wordt meer en meer onhoudbaar. Het is belangrijk dat we een dialoog krijgen over nieuwe evenwichten, waarbij de slinger niet te ver de andere richting uitgaat.\n\nDiscussies over lagere handelstarieven zijn één ding. Het binnenlands beleid - of het nu gaat over arbeidsvoorwaarden, belastingstelsels of technologische ontwikkeling - ondergeschikt maken aan het handelsregime iets heel anders. Elk land heeft een bandbreedte nodig om zijn eigen groeistrategie te bepalen. Ook ontwikkelde economieën zoals de Amerikaanse of de Europese. Dat was al duidelijk voor de coronacrisis, maar die leert ons nog meer de fragiliteit van het huidige systeem en de nood aan meer robuustheid.\n\nProductieketens zijn geïntegreerd op mondiale schaal op zoek naar efficiëntiewinsten. Onze kwetsbaarheid daarbij werd onderschat.\n\nOp zoek naar de zwakste schakel\n\nEen onderschat punt inzake globalisering is dat het allang niet meer louter gaat om een toename van de handelsvolumes. Productieketens zijn geïntegreerd op mondiale schaal, op zoek naar efficiëntiewinsten. Onze kwetsbaarheid daarbij werd onderschat op een wijze die men nu pas begint te erkennen.\n\nDie kwetsbaarheid moeten we benaderen met oog voor de zwakste schakel in productieketens. Chinese producten zijn maar goed voor 1 procent van alle componenten in een Europese auto. Toch veroorzaakte het coronavirus in China een onderbreking van het productieproces.\n\nKan het België zuur opbreken dat China 's werelds grootste producent van magnesium is? Magnesium zal centraal staan in onderdelen die gebruikt worden in innovatieve producten voor de industrie 4.0, in toepassingen in de informatica, de energie- en de bouwsector. Zo zijn er veel vragen.\n\nDe problematische toegang tot mondmaskers, beschermende materialen, testkits, grondstoffen voor testkits, bepaalde types van medicatie enzovoort maakt voor meer en meer mensen duidelijk dat we onze afhankelijkheid van de monidale supply moeten herzien. Reflectie over strategische voorraden en bevoorradingsplichten dringt zich op. De wet kan voorschrijven dat het geneesmiddelenagentschap verantwoordelijk is voor voldoende bevoorrading.\n\nRisicoanalyse\n\nDat vergt doorgedreven risicoanalyses. In de nieuwe economie kijken we anders naar de zogenaamde globalisering dan in de 'Globalisering 1.0': daarvan zagen we spectaculaire nadelen in acute bevoorradingsproblemen. We moeten relocatie van essentiële elementen uit de maakindustrie overwegen, onder meer van medische materialen of geneesmiddelen, in een Industrie 4.0-omgeving. Daarin zijn milieu-, energie en klimaatoverwegingen geïntegreerd.\n\nHet idee dat we een kenniseconomie kunnen zijn zonder lokale productie is een illusie.\n\nItinera bepleit al langer de ambitie dat de maakindustrie goed is voor 20 procent van het bruto binnenlands product. Het idee dat we een kenniseconomie kunnen zijn zonder lokale productie is een illusie. Denk ook aan de korte keten in de landbouw als die rationeel onderbouwd is.\n\nNieuwe evenwichten zijn nodig, geen protectionisme. Recent onderzoek van de Europese Commissie wijst uit dat we voor chemicaliën, farmaceutische producten, metalen en elektronica het sterkst afhankelijk zijn van China. Maken dat we voor toelevering niet alleen van dat land afhankelijk zijn, is niet meer dan prudentieel beleid. En ten slotte zijn er in sommige sectoren, zoals de ICT en data-industrie, zorgen over de economische veiligheid, waarvoor echte duurzame doelstellingen ontwikkeld moeten worden.\n\nEen visie op de echt strategische sectoren voor het land, naast een kritische analyse van de supply chain, die kwetsbaarder is gebleken dan vermoed werd, dringt zich op. Voorzien zijn op breuken in de aanvoerketen moet een onderdeel zijn van onze preventiemaatschappij. We moeten de openheid van België zeker behouden, maar wel op een chirurgische manier aanpassen door strategische voorraden, dynamische productiecapaciteit en een concreet industrieel beleid om onze strategische kwetsbaarheden aan te pakken.",De 90 procent globalisering
5f43f23f61e5f241dc673d28,https://www.tijd.be/r/t/1/id/10246923,2020-08-24T16:14:06.000Z,"De distributienetbeheerder Fluvius begon vorig jaar op 1 juli met de vervanging van alle 6,3 miljoen analoge elektriciteits- en gasmeters door digitale exemplaren. De plaatsing moet over een periode van 15 jaar rond geraken, met een gemiddelde van 50.000 geplaatste meters per maand.\n\nEind juli van dit jaar waren volgens een overzicht van Fluvius al 364.278 digitale meters geplaatst. Ongeveer 60 procent daarvan zijn elektriciteitsmeters, 40 procent gasmeters. Daarmee werd het target in het eerste jaar niet helemaal gehaald, maar dat ligt voor het grootste deel aan vertraging tijdens de lockdown.\n\nProsumententarief\n\n94.711 digitale meters werden bij bij eigenaars van zonnepanelen geplaatst. Die betaalden tot nu standaard het prosumententarief, een forfaitaire netvergoeding die gebaseerd is op de capaciteit van de omvormers van de zonnepaneelinstallatie.\n\n501 zonnepanelen Tot nu kozen 501 eigenaars van zonnepanelen voor het reële nettarief.\n\nBij de overschakeling naar de digitale meter blijft voor panelen die nog voor het einde van dit jaar geplaatst zijn automatisch het systeem van het prosumententarief voort lopen. Maximaal 15 jaar na de installatiedatum van de zonnepanelen wordt naar de tarifering op basis van het reële netgebruik overgeschakeld. Maar eigenaars van zonnepanelen kunnen ook nu al overstappen naar een effectieve aanrekening van de netkosten. Dat moet expliciet bij Fluvius worden aangevraagd.\n\nOverstap\n\nTot eind juli hebben nog maar 501 eigenaars van zonnepanelen de overstap naar het reële tarief gemaakt. De rest gaat dus verder met het principe van de ‘terugdraaiende teller’ en het daaraan verbonden forfaitaire tarief. Dat kan erop wijzen dat het grootste deel van de eigenaars van zonnepanelen de simulatie op de website van de Vlaamse energieregulator VREG heeft gedaan en concludeerde voordeliger af te zijn met het forfaitaire tarief.\n\nFluvius bekijkt het vanuit een andere hoek. ‘De consument moet zelf al stappen ondernemen om de omschakeling te doen’, zegt Fluvius-woordvoerder Björn Verdoodt. ‘We gaan er ook van uit dat de mensen zich niet louter willen baseren op simulaties, maar dat ze pas later beslissen als ze beschikken over reële data die hun digitale meter heeft geleverd.’",Meeste gebruikers van zonnepanelen houden vast aan terugdraaiende teller
5f442a76c58aead08b0677b8,https://www.tijd.be/r/t/1/id/10247057,2020-08-24T20:10:50.000Z,"De Amerikaanse farmawaakhond laat het gebruik van bloedplasma toe als behandeling voor zieke coronapatiënten. Maar net als bij het Russische coronavaccin is er nog geen sluitend wetenschappelijk bewijs.\n\nWat is convalescent bloedplasma?\n\nBloedplasma is het deel van het bloed zonder de rode bloedcellen en bloedplaatjes. Het is een lichtgele vloeistof die allerlei eiwitten bevat. Plasma wordt gebruikt om medicijnen te maken, maar kan ook rechtstreeks toegediend worden aan patiënten.\n\nDat gebeurt ook bij de bestrijding van Covid-19. Convalescent plasma, dat is plasma van genezen Covid-19-patiënten, bevat antistoffen tegen het virus. Dat toedienen aan zieke mensen zou hen moeten helpen het virus te verslaan.\n\nWeet men in Amerika meer dan hier?\n\nJa, maar er is nog geen echt wetenschappelijk bewijs. In de Verenigde Staten werden onder leiding van de befaamde Mayo Clinic 70.000 patiënten behandeld met bloedplasma van genezen coronapatiënten. Daar zagen ze bepaalde tendensen. In groepen patiënten onder 80 jaar die snel een 'hoge dosis' plasma kregen toegediend vielen minder doden dan in groepen die een 'lagere dosis' plasma kregen toegediend.\n\n'Er is nog geen bewijs, eerder een hypothese dat het kan werken.' Geert Meyfroidt Intensivist UZ Leuven\n\n'Dat is geen bewijs, eerder een hypothese dat het kan werken', vindt professor Geert Meyfroidt, hoofd van de intensieve zorg van UZ Leuven. 'Voor een echt bewijs zijn gecontroleerde studies nodig die vergelijkingen maken met groepen die een placebo kregen.' Aan zo'n studie werkt Meyfroidt mee in ons land.\n\nWaarom geeft de FDA al groen licht?\n\nDe Amerikaanse president Donald Trump ziet het groene licht als een overwinning. Hij had, net als bij het omstreden coronamedicijn hydroxychloroquine, aangedrongen op een snelle goedkeuring. De beschikbaarheid van medicijnen en een vaccin - de regering-Trump wil ook een kandidaat-vaccin van de Britse universiteit Oxford snel groen licht geven - zou zijn kansen op een herverkiezing op 3 november vergroten.\n\nMaar de FDA heeft het middel geen normaal groen licht gegeven, wel een toelating voor noodsituaties zodat ziekenhuizen het breed kunnen gebruiken als ze willen. De geneesmiddelenwaakhond onderstreept dat het middel 'effectief zou kunnen zijn' en dat de 'gekende en mogelijke voordelen zwaarder doorwegen dan de risico's'.\n\nStephen Hahn , de topman van de FDA, geeft toe dat het nog om 'veelbelovende vroege data' gaat en benadrukt dat nog gewerkt wordt met klassieke studies om de veiligheid en de effectiviteit van bloedplasmabehandelingen bij Covid-19-patiënten te onderzoeken. Met andere woorden, het is nog work in progress.\n\nIs de FDA onder druk gezet door Trump, die enkele dagen voordien in een tweet suggesties maakte over een samenzwering bij de waakhond om coronamiddelen te vertragen? Hahn verklaarde op de persconferentie enkel dat zijn diensten de bureaucratie wat hadden teruggedrongen. 'Er is heel veel druk op de overheidsdienst gezet, door iedereen', zegt Meyfroidt.\n\nWanneer krijgen we echte bewijzen dat plasmatherapie werkt?\n\nKlassieke studies vergen tijd. De studie die gecoördineerd wordt door het UZ Leuven zal pas over een jaar resultaten opleveren. Dat onderzoek zal convalescent plasma of een placebo testen bij 483 coronapatiënten.\n\nDe rekrutering van patiënten verliep relatief traag, geeft Meyfroidt aan. 'Toen we begin mei klaar waren om te beginnen, was het aantal patiënten al fors gezakt.' De recente weken waren er wat meer patiënten in ziekenhuizen, maar in totaal werden nog maar een vijftigtal patiënten in de studie opgenomen.\n\n'In dit tempo duurt het nog tot de zomer van 2021. Met een nieuwe grote golf zou het sneller gaan, maar daar hopen we natuurlijk niet op', zegt Meyfroidt. Het gebrek aan patiënten speelt ook andere onderzoekers parten. 'In China zijn studies daardoor stopgezet.'\n\nIn heel wat andere Europese landen gebeuren gelijkaardige studies. Het samenleggen van die resultaten kan snellere conclusies opleveren. Als plasma de juiste testen doorstaat, is het een ideale therapie, vindt Meyfroidt. 'Het is overal snel en goedkoop beschikbaar.'\n\nIs er voldoende bloedplasma?\n\nIn de VS worden mensen die genezen zijn van het coronavirus met radiospotjes opgeroepen om plasma te doneren. In ons land is dat niet nodig, omdat zich bij het Rode Kruis al heel wat kandidaten hebben aangeboden. Die moeten wel aan heel wat voorwaarden voldoen: man zijn, geen bloedtransfusie hebben ondergaan... Van de 687 geregistreerde mannen zijn er 235 geselecteerd met voldoende neutraliserende antistoffen, zegt woordvoerster Ine Tassignon.",Amerika zet vaart achter plasmatherapie voor Covid-19
5f449aff11cb4a489f19b192,https://www.knack.be/nieuws/belgie/studie-naar-migratiekosten-opnieuw-uitgesteld/article-news-1633109.html,2020-08-25T03:09:08.000Z,"Pas in de loop van de herfst zal de fel geanticipeerde studie naar migratiekosten klaar zijn. Dat zegt de Nationale Bank. De kosten-batenanalyse werd nog besteld door N-VA-minister Johan Van Overtveldt.\n\nWat is de economische impact van migratie richting België? Die vraag moet de Nationale Bank beantwoorden aan de hand van studiewerk. Een kosten-batenanalyse op het vlak van de sociale zekerheid en de arbeidsmarkt werd in 2018 door toenmalig minister van Financiën Johan Van Overtveldt (N-VA) besteld. Hij kreeg daarvoor de volmondige steun van partijgenoot en staat...\n\nWat is de economische impact van migratie richting België? Die vraag moet de Nationale Bank beantwoorden aan de hand van studiewerk. Een kosten-batenanalyse op het vlak van de sociale zekerheid en de arbeidsmarkt werd in 2018 door toenmalig minister van Financiën Johan Van Overtveldt (N-VA) besteld. Hij kreeg daarvoor de volmondige steun van partijgenoot en staatssecretaris voor Asiel en Migratie Theo Francken. De aanvraag wekte evenwel wrevel op bij regeringspartner CD&V. Toenmalig voorzitter Wouter Beke, vandaag minister in de Vlaamse regering, plaatste luidop vraagtekens. Ook CD&V-vicepremier Kris Peeters deed dat. Dat ongemak had voor een deel te maken met de richtdatum voor de studie. Van Overtveldt mikte op april 2019 - een maand voor de federale, Vlaamse en Europese verkiezingen. Er werd gevreesd dat zijn partij het wetenschappelijk onderzoek zou instrumentaliseren in de verkiezingscampagne. April 2019 werd echter niet gehaald. De data waren te omvangrijk, klonk het toen bij de Nationale Bank. Bovendien zat er vertraging op de gegevenslevering.Ondertussen was de N-VA uit de regering-Michel gestapt na de regeringscrisis rond het zogenoemde 'pact van Marrakesh'. Open VLD-vicepremier Alexander De Croo zwaait sinds eind 2018 de plak op Financiën. Zo werd de analyse uitgesteld tot juni 2020. Over dat uitstel waren de N-VA'ers toen niet te spreken. Van Overtveldt vroeg zich af 'of er iets te verbergen was'. Maar ook juni 2020 werd niet gehaald. Niet zozeer door de impactvolle coronacrisis, maar door de analyse van de gegevens vanuit de Kruispuntbank van de Sociale Zekerheid. 'Die nam veel tijd in beslag', aldus de Bank. 'Momenteel zijn we de studie aan het afronden', luidt het nog. De publicatie is voorzien 'in de loop van de herfst'.",Studie naar migratiekosten opnieuw uitgesteld
5f44d33a2ef5088a8700f2c0,https://www.tijd.be/r/t/1/id/10247099,2020-08-25T07:34:32.000Z,"In Duitsland wint het coronavirus overtuigend van de traditie van begrotingsdiscipline: het tekort duikt meer dan vijftig miljard euro in het rood.\n\nIn Duitsland heeft het coronavirus in het eerste halfjaar een gat van 51,7 miljard euro in de overheidsfinanciën geslagen, het equivalent van 3,2 procent van het bruto binnenlands product (bbp). Dat blijkt uit data die de overheid dinsdag bekendmaakte.\n\nDe pandemie deed voor het eerst sinds 2010 de inkomsten krimpen, met bijna 4 procent. Tegelijk stegen de uitgaven met meer dan 9 procent. Duitsland nam via het systeem van Kurzarbeit - tijdelijke werkloosheid - de lonen van miljoenen werknemers uit de privésector over. Het gevolg was dat de totale subsidie-uitgaven tegenover de eerste helft van 2019 met 178 procent stegen.\n\nVoor Duitsland lezen de cijfers als een nieuwe wereld. Een jaar eerder, in de eerste helft van 2019, boekte de overheid collectief een overschot van 46 miljard euro. Dat komt neer op 2,7 procent van het bbp.\n\nBondskanselier Angela Merkel verdedigde dat notoir schuldaverse beleid jarenlang met de vergrijzingskosten als argument. Duitsland heeft misschien geen tekort op de begroting, zei ze in 2015 nog op het Wereld Economisch Forum in Davos, maar een demografisch deficit. Toen Wolfgang Schäuble in 2017 opstapte als minister van Financiën, vormden de medewerkers van het Bundesministerium der Finanzen als eerbetoon een zwarte nul in de lobby van het gebouw, verwijzend naar de onderste lijn op de begrotingstabellen die nooit in de rode cijfers ging.\n\nSchermvullende weergave Het 'Schwarze Null'-eerbetoon aan Wolfgang Schauble. ©EPA\n\nInvesteringen\n\nHet toont hoe Berlijn in de coronacrisis het geweer van schouder heeft veranderd en volop geld heeft uitgetrokken om de economie onder stoom te houden. In de eerste maanden van de pandemie kwam de helft van alle staatssteun in Europa - die moet aangemeld worden bij de Europese Commissie - uit Duitsland.",Corona slaat krater in Duitse begroting
5f44d33a2ef5088a8700f2c1,https://www.tijd.be/r/t/1/id/10247090,2020-08-25T07:04:30.000Z,"De subsidies die Vlaanderen aan het middenveld uitbetaalt, namen in 2019 stevig toe. Meer dan twee derde van het budget valt de christelijke zuil te beurt.\n\n143 miljoen De subsidies aan het Vlaamse middenveld stegen met 143 miljoen euro.\n\nDe vakbonds- en werkgeversorganisaties, welzijnsorganisaties, beroepsverenigingen en ziekenfondsen - kortweg het middenveld - ontvingen in 2019 fors meer Vlaamse subsidies. De Vlaamse overheid stak hen vorig jaar 605 miljoen euro subsidies toe om hun werkingskosten te dekken. Dat is een stijging met 143 miljoen euro of een derde ten opzichte van een jaar eerder. De stijging is vooral een gevolg van de overheveling van bevoegdheden naar de deelstaten.\n\nVerzuiling van het geld\n\nOpvallend is dat de subsidiestroom het vlotst zijn weg vindt naar organisaties uit de christelijke zuil. Die ontvangt 406 miljoen of 67 procent van alle uitgekeerde subsidies. Beweging.net, de koepel boven onder meer de vakbond ACV en de Christelijke Mutualiteit (CM), ontvangt 396 miljoen euro.\n\nDat hoeft niet te verwonderen. Organisaties die instaan voor de gezinshulp zijn traditioneel verbonden met de christelijke zuil en het ACV en de CM tellen meer leden dan hun tegenhangers uit andere zuilen. De socialistische en liberale zuil zijn met respectievelijk 24,9 en 8,4 miljoen euro een heel stuk minder goed bedeeld.\n\nZesde staatshervorming\n\n67% De christelijke zuil ontvangt 67 procent van de 605 miljoen euro subsidies.\n\nDe stijging van de werkingsmiddelen is een gevolg van de overheveling van bevoegdheden bij de zesde staatshervorming. In 2011 werd de uitbetaling van de kinderbijslag of het groeipakket een bevoegdheid van de deelstaten. Dat groeipakket wordt door een van de vijf Vlaamse uitbetalers aan de gezinnen betaald. Sinds 2019 vergoeden de deelstaten uit eigen zak de werkingskosten van die uitbetalers. Die ontvingen daardoor vorig jaar bijna 60 miljoen euro Vlaamse subsidies meer. Dat betekent dus niet dat de uitbetalers meer geld krijgen, want voordien was het de federale overheid die de subsidies uitbetaalde.\n\nVlamingen hebben het recht te weten waar hun belastinggeld naartoe gaat. Door opeenvolgende staatshervormingen en weinig transparante subsidies uit het verleden is dat beeld nu erg troebel. Maurits Vande Reyde Vlaams Parlementslid\n\nDaarnaast betaalt de Vlaamse overheid 59 miljoen meer aan de ziekenfondsen, die de middelen doorstorten aan de ziekenhuizen. Voor de vergoeding van de werkingskosten van sectoren als de woon-zorg- en revalidatiecentra keert Vlaanderen nog eens 20 miljoen extra uit. Ouderen- en gehandicaptenzorg en delen van het ziekenhuisbeleid zijn sinds de zesde staatshervorming ook een bevoegdheid van de deelstaten.\n\nSubsidiedatabank\n\nHet geld van het Vlaamse middenveld is een bont allegaartje van subsidies. De verschillende departementen keren subsidies uit voor de werking en omkadering. Dat geld komt vaak bij dezelfde koepel of organisatie terecht. 'Het is een kluwen dat niemand nog begrijpt, onnodig complex en duur', zegt Vlaams Parlementslid Maurits Vande Reyde (Open VLD), die de cijfers opvroeg bij minister van Begroting Matthias Diependaele (N-VA). 'Het ene beleidsdomein weet niet wat het andere al geeft aan een bepaalde organisatie.'",Twee derde subsidies middenveld gaat naar christelijke zuil
5f4543b4035e2e4bfb7ace4a,https://www.hbvl.be/cnt/dmf20200825_95786453/sciensano-past-statistieken-morgen-aan-121-coronadoden-minder,2020-08-25T15:59:22.000Z,"Sciensano past vanaf morgen/woensdag de Belgische sterftecijfers door het coronavirus aan. Er zullen 121 overlijdens verdwijnen uit de statistieken, weet De Tijd en is door een goede bron bevestigd aan Belga. Aanleiding zijn nieuwe, retroactieve data over de overlijdens in Vlaamse rusthuizen die het Agentschap Zorg en Gezondheid aan Sciensano heeft verstrekt. De teller op het dashboard van Sciensano staat dinsdagavond op 9.996 overlijdens, maar dat zullen er woensdagochtend dus ruim 100 minder zijn.\n\nHet Vlaams Agentschap stuurde de Vlaamse rusthuizen onlangs een eenmalige bevraging, over de overlijdens tussen 18 maart en 2 juni. Op basis van de antwoorden daarop is er nu een aanvulling gebeurd voor bepaalde demografische kenmerken van de overleden rusthuisbewoners. Daarnaast is er ook een correctie gebeurd, doordat verschillende dubbeltellingen uit de statistieken gehaald werden. In totaal gaat het dus om 121 overlijdens, 120 in Vlaanderen en 1 in Brussel.\n\nIn de periode van de eerste golf stuurde het Agentschap immers een beperkte bevraging naar de rusthuizen. In die drukke periode lag de prioriteit voor de rusthuizen elders, waardoor van de relatief kalmere zomerperiode werd gebruikgemaakt om de gegevens uit die beperkte bevraging verder aan te vullen.\n\nBij Sciensano was, na het versturen van de aankondiging hierover om iets na 17.00 uur, niemand meer beschikbaar om meer informatie te verstrekken. Het gezondheidsinstituut belooft woensdag extra info tijdens de persconferentie.\n\nLIVE. Volg hier alle ontwikkelingen over het coronavirus",Sciensano past statistieken morgen aan: 121 coronadoden mind...
5f4543b7fbae74db3896d867,https://www.tijd.be/r/t/1/id/10247187,2020-08-25T16:06:46.000Z,"De supermarktgroep Colruyt stapt in We Connect Data. De Gentse startup moet de retailer helpen om marktonderzoeken te automatiseren.\n\nVier jaar na de oprichting van haar bedrijf We Connect Data, haalt onderneemster Ingrid Willems met Colruyt Group een belangrijke investeerder aan boord. Hoeveel kapitaal We Connect Data ophaalt, willen de betrokkenen niet vrijgeven, maar de supermarktketen verwerft een minderheidsbelang.\n\nWe Connect Data is gespecialiseerd in het automatiseren van marktonderzoek. 'Businessanalisten die een markt willen verkennen hoeven niet meer zelf eindeloos te googelen, maar ons platform verzamelt en groepeert zelf de relevante info en bedrijfsgegevens', zegt Willems. 'Wie bijvoorbeeld een nieuwe markt in het buitenland wil aanboren, kan via ons platform de bestaande spelers in kaart brengen, zien wie de snelle groeiers zijn en waar de grootste concurrentie zit.'\n\nWie een nieuwe markt in het buitenland wil aanboren, kan via ons platform de bestaande spelers in kaart brengen, zien wie de snelle groeiers zijn en waar de grootste concurrentie zit. Ingrid Willems oprichter We Connect Data\n\nHet platform (DataScouts) gaat zelf op zoek naar relevante data en gebruikt artificiële intelligentie om verbanden te leggen. De verzorgingsproductenreus Procter & Gamble bijvoorbeeld gebruikt de slimme Gentse technologie om een netwerk van startups in kaart te brengen en op te volgen. Ook Colruyt was al klant en schakelde We Connect Data in om de Vlaamse aquacultuursector onder de loep te nemen en het potentieel te onderzoeken van de eigen Vlaamse hangcultuurmosselen.",Colruyt investeert in Gentse data-specialist
5f4543b7a370bb7fd31243dc,https://www.tijd.be/r/t/1/id/10247170,2020-08-25T14:57:33.000Z,"Vanaf woensdag wordt de teller van het aantal officiële overlijdens aan het coronavirus - opgelopen tot 9.999 - een beetje teruggedraaid in de statistieken van de overheid.\n\nIn de loop van dinsdag zijn drie extra overlijdens toegeschreven aan Covid-19, de ziekte die het coronavirus veroorzaakt. Daardoor is het totale aantal coviddoden opgelopen tot 9.999, net onder de symbolische grens van 10.000.\n\nVan die 9.999 verdwijnen er woensdag 121 uit de officiële covidstatistieken. Die bijstelling zal Sciensano, het federale wetenschappelijk instituut dat de overheid bijstaat in de gezondheidscrisis, bekendmaken op de persconferentie met de update van de jongste coronacijfers.\n\nVlaamse rusthuizen\n\nHoe dat komt? Sciensano beschikt eindelijk over de details van 2.660 overlijdens in de Vlaamse rusthuizen. Die gaven voor de maanden maart, april en mei alleen hun aantallen doden door, zonder verdere details over leeftijd, geslacht en andere persoonsgegevens. Het ging over veel mensen. De 2.660 overlijdens die in de tabellen staan als NA - wat staat voor 'not available' of onbekend - zijn ruim de helft van de in totaal 5.015 Vlaamse coviddoden. Er is alleen geweten dat het om erg bejaarde mensen ging. De gemiddelde leeftijd in een Vlaams woon-zorgcentrum was in 2018 87 jaar, blijkt uit cijfers van statistiek Vlaanderen.\n\nVoor de duidelijkheid: het gaat niet om anonieme doden. De rusthuizen hebben perfect alle details over de bij hen geregistreerde inwoners. Ze gaven alleen nooit de details door aan Sciensano. Bij de federale overheid was er gemor over die vaststelling, omdat zo volledig mogelijke datasets noodzakelijk zijn voor wetenschappelijk onderzoek.\n\n2.660 Vlaamse overlijdens zonder details De 2.660 overlijdens die in de tabellen staan als NA - wat staat voor 'not available' of onbekend - zijn ruim de helft van de in totaal 5.015 Vlaamse coviddoden.\n\nMaar alle details zitten eindelijk in de datasets van Sciensano. Die kreeg de gegevens van de bevoegde Vlaamse administratie, het Agentschap Zorg en Gezondheid (AZG). Dat organiseerde deze week een nieuwe grootschalige bevraging van de Vlaamse rusthuizen. Ze zijn gevraagd op individuele basis alle persoonlijke details over de overlijdens door te geven. Op de top van de pandemie in maart-april gaven veel rusthuizen - waarvoor de prioriteit was de coronacrisis te managen of buiten hun deur te houden - alleen dagelijks door hoeveel van hun bewoners aan Covid-19 overleden waren. Het ging om een vrij intensief werk, waarbij met de kam door de data is gegaan. Alle details worden woensdag gepubliceerd en toegelicht op de persconferentie van Sciensano.\n\nDubbeltellingen\n\nDe Tijd vernam dat 121 overlijdens uit de statistieken worden gehaald. Sciensano ontdekte dubbeltellingen omdat het nu wel over de gegevens van de sterfgevallen beschikt. Daarnaast is beslist enkele coviddoden niet meer als dusdanig mee te tellen, bijvoorbeeld omdat uit later binnengelopen coronatests van de patiënt bleek dat die negatief was. Het is bekend dat mensen in de rusthuizen - bij wie geen test is afgenomen maar die toch verschijnselen van de ziekte vertoonden - in de statistieken zijn opgenomen als officiële coronadode.",Belgische statistieken tellen plots 121 coviddoden minder
5f4543d1b93b462eac4f5181,https://www.tijd.be/r/t/1/id/10247172,2020-08-25T15:01:41.000Z,"Na een kapitaalverhoging met 2 miljoen euro in juni krijgt de Limburgse start-up BioStrand nog eens 235.000 euro aan subsidies van het Vlaamse overheidsagentschap Vlaio.\n\nMet het Vlaamse geld gaat BioStrand de prestaties van zijn technologie voor genetisch onderzoek doorlichten in samenwerking met de universiteiten van Hasselt en Antwerpen. Die wetenschappelijke validatie is de laatste stap om zijn genetische zoekmachine te kunnen lanceren bij onderzoeks- en ontwikkelingsafdelingen van bedrijven en universiteiten.\n\nBegin juni haalde BioStrand al 2 miljoen euro op bij K&E, het investeringsfonds van de oprichters van het gewasbeschermingsbedrijf Globachem.\n\nHet bedrijf werd begin vorig jaar opgericht door CEO Ingrid Brands en haar echtgenoot Dirk Van Hyfte. Ze ontwikkelden een nieuwe methode om snel en nauwkeurig grote hoeveelheden genetische data te screenen. BioStrand heeft intussen twaalf experten in dienst in de Diepenbeekse incubator BioVille.\n\n‘De subsidie van Vlaio die de samenwerking met de universiteiten van Hasselt en Antwerpen mogelijk maakt, is erg belangrijk voor ons. Ze zullen de precisie van onze technologie om onder meer DNA en eiwitten te onderzoeken grondig doorlichten. Dat wetenschappelijk keurmerk zal ons toelaten internationaal door te breken’, zegt Brands.",‘Google van genetica’ krijgt Vlaamse subsidie
5f45b43a106d0483c3086da0,https://www.tijd.be/r/t/1/id/10247330,2020-08-25T23:00:03.000Z,"​Het bedrijfsleven trekt aan de alarmbel over nieuwe eindtermen in het onderwijs.\n\nTweeëndertig CEO’s en prominenten uit de bedrijfswereld mengen zich in het debat over de nieuwe eindtermen voor het secundair onderwijs. Ze doen dat in De Tijd in een open brief die uitgaat van het STEM-platform, het adviesorgaan dat de Vlaamse regering bijstaat om wetenschappelijke en technische opleidingen aantrekkelijker te maken.\n\nBij de ondertekenaars zitten grote namen als Johan Thijs (CEO KBC), Piet Vandendriessche (CEO Deloitte), Marc Grynberg (CEO Umicore) en Thomas Leysen (voorzitter Umicore en Mediahuis).\n\nDe eindtermen behouden zoals ze principieel door de Vlaamse regering zijn goedgekeurd, zou een historische vergissing zijn. Françoise Chombar voorzitster Stem-platform en CEO Melexis\n\nDe bedrijfsleiders willen voorkomen dat de Vlaamse onderwijsraad (VLOR), die de regering bij onderwijshervormingen adviseert, een verkeerd advies zou geven over de eindtermen voor de tweede en derde graad van het secundair onderwijs die volgend jaar ingaan. Dat zijn de minimumdoelen die leerlingen van de overheid moeten halen. Donderdag komt de VLOR daarover samen. Eind juni werden de eindtermen door de Vlaamse regering al voorlopig goedgekeurd. Na het advies volgt een definitieve beslissing.\n\nExperts die meewerkten aan de hervorming zijn ontevreden dat 91 eindtermen op het laatste moment zijn geschrapt of aangepast. Voor het bedrijfsleven zijn de wijzigingen in het domein STEM (Science, Technology, Engineering en Mathematics) ontoelaatbaar. ‘De eindtermen behouden zoals ze principieel door de regering goedgekeurd zijn, zou een historische vergissing zijn’, zegt Françoise Chombar, de voorzitster van het STEM-platform en de CEO van Melexis. De CEO’s vragen vier aanpassingen terug te draai- en.\n\nZe willen dat ‘computationeel denken en handelen’ in alle onderwijsvormen aan bod komt. ‘Om digitaal vaardig te zijn moet je ook weten en begrijpen hoe een computer denkt’, zegt Chombar. ‘Zelfs een kapper komt daarmee in aanraking. Dat hoeft niet abstract en theoretisch te zijn, maar kan perfect vanuit de praktijk aangeleerd worden.’\n\nOok elektriciteitsleer moet voor alle leerlingen tot de leerstof behoren. Daarnaast moet geïntegreerde STEM, dat de link met maatschappelijke uitdagingen legt, centraal staan. En de nieuwe wiskundige concepten waarop artificiële intelligentie en big data gestoeld zijn, moeten deel uitmaken van de basisvorming die voorbereidt op het hoger onderwijs.\n\nDe ondertekenaars vrezen dat de afkalving van het STEM-onderwijs de interesse in die disciplines zal doen afnemen, terwijl ingenieur, technicus en IT’er al knelpuntberoepen zijn. ‘Deze kennis is ongelooflijk belangrijk voor de economie en de samenleving. Bij de ontwikkeling van de vorige eindtermen had nog niemand van het internet gehoord. Als we de boot nu missen, dreigen veel jongeren digibeet te worden’, zegt Chombar.",CEO's eisen meer wetenschap en techniek in secundair onderwijs
5f45b43f98bb9d3120c06ea5,https://www.tijd.be/r/t/1/id/10247324,2020-08-25T23:00:24.000Z,"In het jongste ontwerp van de nieuwe eindtermen voor de tweede en derde graad van het middelbaar onderwijs ontbreken vier essentiële dingen. Die vier correcties zijn absoluut nodig, vinden 32 captains of industry, die de steun kregen van de voorzitters van de twee relancecomités die de Vlaamse regering oprichtte.\n\nDe huidige eindtermen voor de tweede en derde graad van het middelbaar onderwijs dateren nog uit de twintigste eeuw. De nieuwe moeten mikken op de eenentwintigste eeuw. Eindtermen zijn erg belangrijk. Ze bepalen welke basiskennis en -kunde meegegeven wordt aan onze toekomstige medewerkers die onze ondernemingen en onze regio competitief, veerkrachtig en toekomstbestendig moeten houden.\n\nEr is hard gewerkt aan die eindtermen. Er is veel gemoderniseerd. Onze waardering daarvoor. In extremis werden echter 91 topics geschrapt om de eindtermen ‘haalbaar’ te maken. Als werkgevers willen we onze schouders zetten onder de nieuwe eindtermen maar we willen absoluut dat 4 van de 91 geschrapte eindtermen – vier STEM-eindtermen – opnieuw opgenomen worden. Ze zijn té essentieel.\n\nAlle jongeren moeten digitaal vaardig worden. Het fundament daarvoor is het ‘computationeel denken en handelen’. Dat moet voor alle leerlingen tot de eindtermen behoren. In de richtingen met dubbele en arbeidsgerichte finaliteit hoeven leerkrachten die eindterm niet theoretisch en abstract te benaderen. Ze kunnen dat vanuit de praktijk doen. Vooruitgang vloeit vandaag voort uit zogenaamde cross-overs: de snijpunten van disciplines. Het geïntegreerde STEM, dat de noodzakelijke link legt tussen de STEM-disciplines - Science, Technology, Engineering en Mathematics - en de maatschappelijke uitdagingen, moet in de denkwijze van elke leerling worden ingepast. Het moet dus in de eindtermen voor alle leerlingen staan. Het stimuleert ook de ondernemerszin. Artificiële intelligentie, big data, machine learning en industrie 4.0 stoelen op nieuwe wiskundige concepten die in het jargon de grafentheorie en de discrete wiskunde heten. Voor wie in de vorige eeuw opgroeide, is dat Chinees, maar de 21ste-eeuwse jongeren moeten ermee kunnen spelen. Die elementen moeten in de basisvorming van de doorstromingsfinaliteit aanwezig zijn. Tot slot mogen basiselementen van de elektriciteitsleer zeker niet uit de eindtermen voor alle leerlingen verdwijnen. Ook mensen zonder specifieke STEM-opleiding moeten begrijpen waarom het beter is niet te veel toestellen op één stopcontact aan te sluiten en hoeveel groene energie zonnepanelen opwekken.\n\nDie vier correcties zijn nodig om als kenniseconomie weer aansluiting te vinden bij de kopgroep. Ze maken de eindtermen en de vorming die we onze jongeren meegeven robuust. Dat wil zeggen: bestand tegen veranderingen en economische of gezondheidsschokken.\n\nNiemand kan beweren dat die vier aanpassingen de eindtermen plots overladen maken zodat ze niet meer ‘haalbaar’ zijn in het urenpakket. Die haalbaarheid is ook voor ons een bezorgdheid. Het is essentieel dat er in het technisch- en beroepsonderwijs voldoende tijd is voor sterke toegepaste vorming, praktijklessen en werkplekleren.\n\nDe Vlaamse regering en het Vlaams Parlement zijn hard bezig met de relance. Voor een 'digitaal, duurzaam en zorgzaam Vlaanderen' moeten we 'verder inzetten op STEM als belangrijk onderdeel van talentontwikkeling in het Vlaams arbeidsmarkt- en economisch beleid'. De robuuste eindtermen en de vier aanpassingen die we vragen, sluiten daar perfect bij aan.\n\nWe formuleren als ondernemingen niet alleen een bekommernis, maar ook een aanbod. Wij bieden scholen graag onze expertise, infrastructuur en medewerking aan om hen bij te staan met deze nieuwe eindtermen aan de slag te gaan.\n\nDe volledige lijst ondertekenaars:\n\nDe voorzitters van de twee relancecomités die de regering installeerde: Koenraad Debackere en Lieven Annemans,\n\nen verder\n\nBruno Arts, voorzitter Denuo / TWZ Group en Veolia Environmental Services\n\nCharles Beauduin, Vande Wiele / Barco\n\nLuc Billiet, voorzitter Fedustria Vlaanderen / Lefevere\n\nFrançoise Chombar, Melexis / voorzitter STEM-platform\n\nLieven Danneels, Televic\n\nWouter De Geest, voorzitter Voka\n\nPhilippe Dehennin, voorzitter FEBIAC\n\nPeter De Keyzer, Growth Inc\n\nLuc Delagaye, voorzitter essenscia vlaanderen\n\nMarc Grynberg, Umicore\n\nRihab Hajjaji, IBM / PEP!\n\nPeter Hinssen, Nexxworks\n\nRonnie Leten, Ericsson\n\nThomas Leysen, Mediahuis / Umicore\n\nHans Maertens, Voka\n\nRudy Mattheus, voorzitter Flanders Care, voorzitter Voka Health Community / Niko\n\nTrudo Motmans, voorzitter Agoria Vlaanderen\n\nKarl Neyrinck, voorzitter Vlaamse Confederatie Bouw\n\nGeert Noels, Econopolis\n\nMarc Noppen, UZ Brussel\n\nIlse Ooghe, RVO-Society\n\nBenny Smets, voorzitter Febetra / Ninatrans\n\nMartine Tempels, Telenet / Coderdojo\n\nJohan Thijs, KBC\n\nGeert Uytterschaut, voorzitter VLOZO / Orpea Northern Europe\n\nPiet Vandendriessche, Deloitte\n\nPhilippe Van Troeye, voorzitter febeg / ENGIE Benelux\n\nSaskia Van Uffelen, GFI / Belgium EU Governing Board Digital Skills and Jobs\n\nManfred Van Vlierberghe, voorzitter StaalindustrieVerbond / ArcelorMittal Belgium\n\nRik Vera, Nexxworks\n\nAnnie Vereecken, Biotechinvesteerder",Opinie: Corrigeer de eindtermen
5f45ec781257672d468ee0ad,https://www.nieuwsblad.be/cnt/dmf20200826_91563267,2020-08-26T04:15:15.000Z,"In een open brief mengen 32 CEO’s en prominenten uit de bedrijfswereld zich in het debat over de nieuwe eindtermen voor het secundair onderwijs. Dat schrijft De Tijd.\n\nBij de ondertekenaars zitten grote namen als Johan Thijs (CEO KBC), Piet Vandendriessche (CEO Deloitte), Marc Grynberg (CEO Umicore) en Thomas Leysen (voorzitter Umicore en Mediahuis).\n\nDe bedrijfsleiders willen voor­komen dat de Vlaamse onderwijsraad (VLOR), die de regering bij onderwijshervormingen adviseert, een verkeerd advies zou geven over de eindtermen voor de tweede en derde graad van het secundair onderwijs die volgend jaar ingaan.\n\nDe CEO’s vragen concreet om vier aanpassingen terug te draaien. Zo willen ze dat “computationeel denken en handelen” in alle onderwijsvormen aan bod komt. Ook elektriciteitsleer moet voor alle leerlingen tot de leerstof behoren. Daarnaast moet geïntegreerde STEM, dat de link met maatschappelijke uitdagingen legt, centraal staan. En de nieuwe wiskundige concepten waarop artificiële intelligentie en big data gestoeld zijn, moeten deel uitmaken van de basisvorming die voorbereidt op het hoger onderwijs.",CEO’s eisen meer wetenschap en techniek in secundair onderwi...
5f45ec781257672d468ee0ae,https://www.nieuwsblad.be/cnt/dmf20200826_91510271,2020-08-26T04:07:17.000Z,"Het gemiddeld aantal nieuwe besmettingen met het coronavirus in België is voor de tiende dag op rij gedaald. In de week van 16 tot en met 22 augustus werden gemiddeld 490,3 besmettingen per dag geregistreerd. Dat is een daling met 8 procent in vergelijking met een week eerder, wat evenwel een minder sterke daling is dan de 15 procent die de laatste tijd werd genoteerd.\n\nIn totaal zijn er in België al 82.447 bevestigde besmettingen met het coronavirus, zo blijkt woensdag uit de gegevens van Sciensano.\n\nHet aantal bijkomende overlijdens daalt ook. Er stierven in een week tijd gemiddeld 6,7 mensen per dag aan Covid-19. Dat is een daling met 36 procent. Het totale dodental in ons land staat intussen op 9.878. Dinsdag waren dat er nog 9.996, maar intussen zijn 121 overlijdens uit de statistieken verdwenen. Aanleiding zijn nieuwe data over de overlijdens in Vlaamse rusthuizen, zo raakte dinsdag bekend.\n\nTot slot werden in de week van 16 tot 22 augustus gemiddeld 26 mensen per dag in het ziekenhuis opgenomen met Covid-19. In vergelijking met vorige week is dat een daling met 23 procent.","Aantal nieuwe besmettingen daalt opnieuw, plots 121 overlijdens door corona minder in ons land"
5f45ec79bf6cb3ed1121043a,https://www.standaard.be/cnt/dmf20200826_91531769,2020-08-26T04:14:41.000Z,"Het gemiddeld aantal nieuwe besmettingen met het coronavirus in België is voor de tiende dag op rij gedaald. Ook het aantal ziekenhuisopnames en sterfgevallen dalen. Het totaal aantal sterfgevallen is met 121 gedaald omdat dubbeltellingen gecorrigeerd werden.\n\nIn de week van 16 tot en met 22 augustus werden gemiddeld 490,3 besmettingen per dag geregistreerd. Dat is een daling met 8 procent in vergelijking met een week eerder. Dat blijkt woensdag uit de gegevens van Sciensano.\n\nIn totaal zijn er in België al 82.447 bevestigde besmettingen met het coronavirus.\n\nHet aantal bijkomende overlijdens daalt ook. Er stierven op een week tijd gemiddeld 6,7 mensen per dag aan covid-19. Dat is een daling met 36 procent. Het totale dodental in ons land staat intussen op 9.878. Dinsdag waren dat er nog 9.996, maar intussen zijn 121 overlijdens uit de statistieken verdwenen. Aanleiding zijn nieuwe data over de overlijdens in Vlaamse rusthuizen, zo raakte dinsdag bekend. Er waren immers verschillende dubbeltellingen en die werden nu uit de statistieken gehaald. Het gaat om 120 dubbel getelde overlijdens in Vlaanderen en 1 in Brussel. Er zal meer informatie hierover volgens tijdens de persconferentie woensdag, kondigde Sciensano eerder aan.\n\nTot slot werden op een week tijd gemiddeld 26 mensen per dag in het ziekenhuis opgenomen. In vergelijking met vorige week is dat een daling met 23 procent.","Gemiddeld aantal nieuwe besmettingen, overlijdens en ziekenhuisopnames blijft dalen"
5f4624b5bf50af4bc7c031ec,https://www.hbvl.be/cnt/dmf20200826_92763769/gemiddeld-aantal-nieuwe-besmettingen-blijft-dalen-maar-minder-snel,2020-08-26T07:39:04.000Z,"Het gemiddeld aantal nieuwe besmettingen met het coronavirus in België is voor de tiende dag op rij gedaald. Ook het aantal ziekenhuisopnames en sterfgevallen dalen. Het totaal aantal sterfgevallen is met 121 gedaald omdat dubbeltellingen gecorrigeerd werden.\n\nIn de week van 16 tot en met 22 augustus werden gemiddeld 490,3 besmettingen per dag geregistreerd. Dat is een daling met 8 procent in vergelijking met een week eerder, zo blijkt woensdag uit de gegevens van Sciensano.\n\nDe daling lijkt echter te vertragen: de voorbije dagen werd steeds een daling van 15 procent vastgesteld bij het berekenen van het weekgemiddelde. We staan ook nog ver af van de honderd besmettingen per dag waarop viroloog Steven Van Gucht hoopt wanneer op 1 september de scholen opnieuw opengaan.\n\nIn totaal zijn er in België al 82.447 bevestigde besmettingen met het coronavirus.\n\nHet aantal bijkomende overlijdens daalt ook. Er stierven op een week tijd gemiddeld 6,7 mensen per dag aan covid-19. Dat is een daling met 36 procent. Het totale dodental in ons land staat intussen op 9.878. Dinsdag waren dat er nog 9.996, maar intussen zijn 121 overlijdens uit de statistieken verdwenen. Aanleiding zijn nieuwe data over de overlijdens in Vlaamse rusthuizen, zo raakte dinsdag bekend. Er waren immers verschillende dubbeltellingen en die werden nu uit de statistieken gehaald. Het gaat om 120 dubbel getelde overlijdens in Vlaanderen en 1 in Brussel. Er zal meer informatie hierover volgens tijdens de persconferentie woensdag, kondigde Sciensano eerder aan.\n\nTot slot werden op een week tijd gemiddeld 26 mensen per dag in het ziekenhuis opgenomen. In vergelijking met vorige week is dat een daling met 23 procent.","Gemiddeld aantal nieuwe besmettingen blijft dalen, maar minder snel"
5f4624cc1983d48842bfbc9e,https://www.nieuwsblad.be/cnt/dmf20200826_92823265,2020-08-26T07:36:57.000Z,"Diversiteit in de lerarenkamer is nog steeds ver zoek. Het is daarom belangrijk om het lerarenberoep aantrekkelijker te maken voor personen met een migratieachtergrond of arbeidshandicap, maar ook voor mannelijke leerkrachten. “Het aangekondigde lerarenpact biedt een uitgelezen kans om hieraan iets te doen”, vindt de Commissie Diversiteit van de SERV. “Meer inzetten op een divers lerarenkorps kan zowel een oplossing bieden voor het aanhoudende lerarentekort als voor een meer positieve houding van leerlingen, leraren en directies tegenover diversiteit.”\n\nEr zijn niet veel cijfers beschikbaar over migratieachtergrond en het aantal mensen met een beperking in het onderwijs en in de lerarenopleiding, aldus de Vlaamse sociale partners, verzameld in de SERV. Gegevens van de Kruispuntbank tonen wel aan dat in het Vlaamse onderwijs 4,5 procent personen uit een andere EU-land werken en 3,2 procent met een herkomst buiten de EU. Een representatieve steekproef in de eerste graad van het secundair gaf aan dat 5 procent van de leraren een buitenlandse herkomst heeft. Over het aantal personen met een arbeidshandicap zijn nog minder cijfers beschikbaar: in het schooljaar 2018-2019 had 0,7 procent van de studenten in de lerarenopleiding een arbeidshandicap.\n\nEr staan ook nog steeds meer vrouwen voor de klas. In het basisonderwijs is 1 op de 10 leraren een man, in het secundair onderwijs gaat het om 4 op de 10. In het hoger onderwijs is het beeld evenwichtiger. In de lerarenopleiding zien we een forse oververtegenwoordiging van vrouwen voor de bachelor kleuteronderwijs (96,1 procent) en basisonderwijs (82,5 procent). In de bachelor secundair onderwijs is het aandeel mannelijke en vrouwelijke studenten gelijk.\n\n“Dit gebrek aan systematische monitoring en publiek beschikbare data over diversiteit bemoeilijkt het voeren van een gericht diversiteitsbeleid”, klinkt het. “Vlaanderen moet op dat vlak dringend beter doen en snel werk maken van een consequente en doordachte monitoring en onderzoek. De commissie vraagt een jaarlijkse publieke rapportering over diversiteit in de lerarenopleiding en het lerarenberoep.”",“Nood aan meer diversiteit vooraan in de klas”
5f4624cd1983d48842bfbc9f,https://www.gva.be/cnt/dmf20200826_92521206/discussie-toeristen-uit-rode-zones-ontspringen-de-dans-moeten-ze-nog-strenger-bestraft-worden,2020-08-26T05:33:21.000Z,"De aangekondigde controles op toeristen die uit een rode zone terugkeren, blijven theorie. Ook de aangekondigde strenge straffen voor wie zich niet laat testen, blijken een loos dreigement.\n\nTot nu werd nog geen enkele reiziger uit een rode zone gebeld door het Vlaamse contactonderzoek. Boetes zijn evenmin al uitgedeeld. Dat was nochtans wel de bedoeling. Zeker omdat uit het verwerken van de reisformulieren, de passenger locator forms, blijkt dat slechts de helft van de reizigers uit rode zones zich laat testen.\n\nWie terugkeert uit een rode zone, krijgt een code om zich te laten testen. Wie die test niet benut, moet daarna in de databank van de contactonderzoekers terechtkomen, om daarna een telefoontje te krijgen. Het bestaande platform laat zo’n werking echter nog niet toe, en een oplossing komt er pas tegen 4 september, als de zomervakantie op zijn einde is.\n\nVind jij dat toeristen die uit een rode zone komen en zich niet laten testen, zwaar bestraft moeten worden? Of ligt de verantwoordelijkheid hier bij de overheid en contact tracing?\n\nDiscussieer mee in onderstaand formulier. Een greep uit reacties verschijnen donderdag in de krant.",DISCUSSIE. Toeristen uit rode zones ontspringen de dans: moeten ze (nog) strenger bestraft worden?
5f465cf6d873f5e4ccecd2ac,https://www.hbvl.be/cnt/dmf20200826_93350539/gemiddeld-aantal-besmettingen-in-limburg-gestegen-met-15-procent,2020-08-26T09:13:58.000Z,"Het gemiddeld aantal nieuwe besmettingen met het coronavirus in België is voor de tiende dag op rij gedaald, al loopt het aantal besmettingen nu op in de provincie Henegouwen. “Henegouwen wordt zo na Antwerpen en Brussel de provincie met de meeste nieuwe gevallen.”\n\nHet gemiddeld aantal nieuwe besmettingen met het coronavirus in België is voor de tiende dag op rij gedaald. “De afgelopen week werden gemiddeld 460 nieuwe gevallen per dag vastgesteld”, zei viroloog Steven Van Gucht op de persconferentie van het Crisiscentrum. “De cijfers dalen verder, maar slechts met acht procent. De daling is dus minder uitgesproken dan de voorbije dagen.”\n\nHet Brussels Hoofdstedelijk Gewest rapporteert het hoogst aantal nieuwe gevallen, en dat aantal stijgt ook licht met 128 aantal nieuwe gevallen per dag, een stijging van 7 procent in vergelijking met de week voordien. “We zien een toename in veertien van de negentien gemeenten, de meeste gevallen worden gerapporteerd in Stad Brussels zelf, daarna volgen Schaarbeek en Molenbeek”, aldus Van Gucht.\n\n“In Antwerpen evolueert de situatie wel gunstig met de voorbije week gemiddeld 105 nieuwe gevallen per dag, een verdere daling van 24 procent in vergelijking met week ervoor.”\n\nDe grootste toename bevindt zich in de provincie Henegouwen met gemiddeld 47 gevallen per dag de afgelopen week, een toename van 35 procent in vergelijking met week ervoor. “Henegouwen wordt zo na Antwerpen en Brussel de provincie met de meeste nieuwe gevallen”, aldus Van Gucht. Ook in Limburg en Vlaams-Brabant wordt nog een toename van het aantal besmettingen vastgesteld, in de overige provincies dalen de cijfers.\n\nDodentol bijgesteld\n\nDe dodentol werd ook iets bijgesteld naar beneden, nadat het aantal overlijdens in de woonzorgcentra werd herbekeken. “Die overlijdens worden geregistreerd door de regionale gezondheidsautoriteiten. In Vlaanderen is dat het Agentschap Zorg en Gezondheid. Van maart tot juni verzamelde het Agentschap enkel gegroepeerde cijfers over de sterfgevallen in woonzorgcentra. Daardoor ontbraken veel gegevens: datum van overlijden, geslacht, leeftijd”, legt Van Gucht uit.\n\nOndertussen heeft het Agentschap al die gegevens opgevraagd bij het woonzorgcentra. “De resultaten geven nu veel meer informatie over de 2.663 sterfgevallen. Er zijn 352 overlijdens toegevoegd, maar er ook 473 verwijderd. Dat is omdat een reeks overlijdens twee keer geteld werden, die dubbels zijn eruit gehaald. Soms hield de doodsoorzaak geen verband met covid-19, ook die sterfgevallen zijn uit de cijfers gehaald.”\n\nHet totaal aantal overlijdens in de Vlaamse woonzorgcentra komt na de bijstelling op 2.623. Het totaal komt op 9.787 voor de hele periode in België.\n\n“Dankzij de nieuwe info kunnen we een volledig beeld krijgen van het profiel van de sterfgevallen”, aldus nog Van Gucht. Zo blijkt dat 53 procent van de overlijdens vrouwen zijn. “In de meeste leeftijdscategorieën zijn meer mannen dan vrouwen gestorven, maar bij 85-plussers keert dat om en kwamen meer vrouwen dan mannen om. Dat komt omdat bij 85-plussers veel meer vrouwen zijn dan mannen”, verduidelijkt Van Gucht.\n\n54 procent van de sterfgevallen waren mensen ouder dan 85 jaar. De gemiddelde leeftijd van de sterfgevallen is 83 jaar. “De piek van de overlijdens ligt wat vroeger nu: op 8 april (niet op 12 april) en ligt ook een beetje lager. Op 8 april stierven 321 mensen aan covid-19. Die verschuiving van de curve komt omdat we nu de exacte sterfdata hebben.”\n\nMeer vrouwen onder slachtoffers\n\nDankzij de nieuwe info krijgen we een volledig beeld van het profiel van de sterfgevallen, aldus nog Van Gucht. Zo blijkt dat 53 procent van de overlijdens vrouwen zijn. “In de meeste leeftijdscategorieën zijn meer mannen dan vrouwen gestorven, maar bij 85-plussers keert dat om en kwamen meer vrouwen dan mannen om. Dat komt omdat bij 85-plussers veel meer vrouwen zijn dan mannen”, verduidelijkt Van Gucht.\n\n54 procent van de sterfgevallen waren mensen ouder dan 85 jaar. De gemiddelde leeftijd van de sterfgevallen is 83 jaar. “De piek van de overlijdens ligt wat vroeger nu: op 8 april (niet op 12 april) en ligt ook een beetje lager. Op 8 april stierven 321 mensen aan covid-19. Die verschuiving van de curve komt omdat we nu de exacte sterfdata hebben.”",121 coronadoden minder: “De cijfers zijn nu echt helemaal accuraat”
5f465cf94dbe1d6cbf41d49a,https://www.gva.be/cnt/dmf20200826_93840911/gemiddelde-leeftijd-van-coronadoden-is-83-jaar,2020-08-26T10:18:37.000Z,"Dankzij nieuwe informatie over de overlijdens in de Vlaamse woonzorgcentra is niet alleen het dodentol iets bijgesteld, maar er ook een vollediger beeld van het profiel van de sterfgevallen door de corona-epidemie in ons land. Zo blijkt dat de gemiddelde leeftijd van de sterfgevallen op 83 jaar ligt. “22 procent van besmettingen in augustus wellicht opgelopen op reis”, zei Steven Van Gucht ook nog op het persmoment van het Crisiscentrum.\n\nHet gemiddeld aantal nieuwe besmettingen met het coronavirus in België is voor de tiende dag op rij gedaald. “De afgelopen week werden gemiddeld 490 nieuwe gevallen per dag vastgesteld”, zei viroloog Steven Van Gucht op de persconferentie van het Crisiscentrum. “De cijfers dalen verder, maar slechts met acht procent. De daling is dus minder uitgesproken dan de voorbije dagen.”\n\nHet Brussels Hoofdstedelijk Gewest rapporteert het hoogst aantal nieuwe gevallen, en dat aantal stijgt ook licht met 128 aantal nieuwe gevallen per dag, een stijging van 7 procent in vergelijking met de week voordien.\n\nDaling van 24 procent in Antwerpen\n\n“In Antwerpen evolueert de situatie wel gunstig met de voorbije week gemiddeld 105 nieuwe gevallen per dag, een verdere daling van 24 procent in vergelijking met week ervoor. De grootste toename bevindt zich in de provincie Henegouwen met gemiddeld 47 gevallen per dag de afgelopen week, een toename van 35 procent in vergelijking met week ervoor. Henegouwen wordt zo na Antwerpen en Brussel de provincie met de meeste nieuwe gevallen”, aldus Van Gucht.\n\nOok in Limburg en Vlaams-Brabant wordt nog een toename van het aantal besmettingen vastgesteld, in de overige provincies dalen de cijfers. Ook het aantal ziekenhuisopnames en overlijdens volgen een dalende lijn.\n\n(Lees verder onder de video)\n\nMeer vrouwen onder slachtoffers\n\nDe totale dodentol in België, die de kaap van 10.000 naderde, werd woensdag ook iets naar beneden bijgesteld, van 9.996 op dinsdag naar 9.878 vandaag. Dat komt omdat het aantal overlijdens in de Vlaamse woonzorgcentra en andere instellingen werd bijgesteld, van 2.744 naar 2.623.\n\nDankzij de nieuwe info krijgen we een volledig beeld van het profiel van de sterfgevallen, aldus Van Gucht. Zo blijkt dat 53 procent van de overlijdens vrouwen zijn. “In de meeste leeftijdscategorieën zijn meer mannen dan vrouwen gestorven, maar bij 85-plussers keert dat om en kwamen meer vrouwen dan mannen om. Dat komt omdat bij 85-plussers veel meer vrouwen zijn dan mannen.”\n\n54 procent van de sterfgevallen waren mensen ouder dan 85 jaar. De gemiddelde leeftijd van de sterfgevallen is 83 jaar. “De piek van de overlijdens ligt wat vroeger nu: op 8 april (niet op 12 april) en ligt ook een beetje lager. Op 8 april stierven 321 mensen aan Covid-19. Die verschuiving van de curve komt omdat we nu de exacte sterfdata hebben.”\n\nReisadviezen worden weer aangepast\n\nDe reisadviezen worden woensdagnamiddag opnieuw aangepast, zo verklaarde Van Gucht nog. “We willen erop wijzen dat reizen een risico blijft en vragen met nadruk om de opgelegde testen en quarantaine bij terugkeer uit rode en/of oranje zones te respecteren en je ook ter plaatse aan de basisregels te houden. We benadrukken dat ook familiebezoeken in het buitenland een groot risico inhouden. Uit gegevens van Belgische peilartsen is tot slot gebleken dat liefst 22 procent van de besmettingen in augustus werd vastgesteld bij mensen die de voorbije veertien dagen gereisd hadden. Ook in de buurlanden zijn die cijfers vergelijkbaar, een niet te verwaarlozen risico dus.”\n\n(evg, edm)",Gemiddelde leeftijd van coronadoden is 83 jaar
5f465d0dd873f5e4ccecd2c8,https://www.knack.be/nieuws/wereld/duizenden-brazilianen-in-ziekenhuis-door-rook-van-bosbranden/article-news-1633921.html,2020-08-26T09:52:08.000Z,"Bosbranden als gevolg van ongereguleerde ontbossing in de Braziliaanse Amazone veroorzaken longproblemen die leiden tot ziekenhuisopnames, zeggen milieu- en mensenrechtenorganisaties.\n\nIn een vandaag verschenen rapport stellen ze dat de ontbossing en bosbranden in 2019, het eerste jaar van de regering van president Jair Bolsonaro, dramatisch zijn toegenomen en dat 2020 nog erger lijkt te worden.\n\nZiekenhuisopnames\n\nHet rapport van de Braziliaanse milieuorganisatie IPAM, het Instituto de Estudos para Políticas de Saúde (IEPS) en mensenrechtenorganisatie Human Rights Watch (HRW) schat het aantal ziekenhuisopnames als gevolg van longklachten door de bosbranden in 2019 op 2195 en gebruikt daarvoor officiële gezondheids- en milieudata. Tot die groep behoren bijna 500 kinderen jonger dan 1 jaar en meer dan 1000 mensen ouder dan 60 jaar.\n\nDe ziekenhuisopnames representeren slechts een fractie van de totale gezondheidsimpact door de branden, zeggen de organisaties, omdat miljoenen mensen zijn blootgesteld aan schadelijke niveaus van luchtvervuiling als gevolg van de bosbranden.\n\nFijnstof\n\n'Tenzij Brazilië de ontbossing effectief tegengaat, kunnen we verwachten dat de bosbranden elk jaar terugkomen. Dit gaat gepaard met verdere verwoesting van het Amazonewoud en vergiftigt de lucht voor miljoenen Brazilianen', zegt Maria Laura Canineu, directeur van HRW in Brazilië. 'De regering-Bolsonaro weigert hardnekkig om iets te doen aan deze milieucrisis.'\n\nDe bosbranden ontstaan niet spontaan in het Amazonewoud. De branden worden gesticht na het, vaak illegaal, kappen van bomen. Het land wordt zo ontruimd voor landbouw, veehouderij of grondspeculatie. De piek van de branden ligt doorgaans in augustus of september.\n\nIn de rook zit veel fijnstof, dat gezien wordt als een van de veroorzakers van hart- en vaatziekten en longproblemen.\n\nCovid-19\n\nVolgens het rapport werden in augustus vorig jaar bijna 3 miljoen mensen in 90 gemeenten in het Amazonegebied blootgesteld aan schadelijke luchtvervuiling. In september steeg dat tot 168 gemeenten en 4,5 miljoen mensen.\n\nDe illegale houtkap en daaropvolgend branden vinden vaak plaats in of nabij inheemse territoria. Soms worden daarbij gewassen verwoest, en ook eetbare, medicinale planten.\n\nZorgverleners vrezen dat ziekenhuizen die al moeite hebben de covid-19-epidemie aan te kunnen, dit jaar nog verder onder druk komen te staan door de komst van patiënten die kampen met longklachten door luchtvervuiling. De rook kan bovendien de symptomen van covid-19 verergeren.\n\nIn een vandaag verschenen rapport stellen ze dat de ontbossing en bosbranden in 2019, het eerste jaar van de regering van president Jair Bolsonaro, dramatisch zijn toegenomen en dat 2020 nog erger lijkt te worden. ZiekenhuisopnamesHet rapport van de Braziliaanse milieuorganisatie IPAM, het Instituto de Estudos para Políticas de Saúde (IEPS) en mensenrechtenorganisatie Human Rights Watch (HRW) schat het aantal ziekenhuisopnames als gevolg van longklachten door de bosbranden in 2019 op 2195 en gebruikt daarvoor officiële gezondheids- en milieudata. Tot die groep behoren bijna 500 kinderen jonger dan 1 jaar en meer dan 1000 mensen ouder dan 60 jaar. De ziekenhuisopnames representeren slechts een fractie van de totale gezondheidsimpact door de branden, zeggen de organisaties, omdat miljoenen mensen zijn blootgesteld aan schadelijke niveaus van luchtvervuiling als gevolg van de bosbranden.Fijnstof'Tenzij Brazilië de ontbossing effectief tegengaat, kunnen we verwachten dat de bosbranden elk jaar terugkomen. Dit gaat gepaard met verdere verwoesting van het Amazonewoud en vergiftigt de lucht voor miljoenen Brazilianen', zegt Maria Laura Canineu, directeur van HRW in Brazilië. 'De regering-Bolsonaro weigert hardnekkig om iets te doen aan deze milieucrisis.'De bosbranden ontstaan niet spontaan in het Amazonewoud. De branden worden gesticht na het, vaak illegaal, kappen van bomen. Het land wordt zo ontruimd voor landbouw, veehouderij of grondspeculatie. De piek van de branden ligt doorgaans in augustus of september.In de rook zit veel fijnstof, dat gezien wordt als een van de veroorzakers van hart- en vaatziekten en longproblemen. Covid-19Volgens het rapport werden in augustus vorig jaar bijna 3 miljoen mensen in 90 gemeenten in het Amazonegebied blootgesteld aan schadelijke luchtvervuiling. In september steeg dat tot 168 gemeenten en 4,5 miljoen mensen.De illegale houtkap en daaropvolgend branden vinden vaak plaats in of nabij inheemse territoria. Soms worden daarbij gewassen verwoest, en ook eetbare, medicinale planten.Zorgverleners vrezen dat ziekenhuizen die al moeite hebben de covid-19-epidemie aan te kunnen, dit jaar nog verder onder druk komen te staan door de komst van patiënten die kampen met longklachten door luchtvervuiling. De rook kan bovendien de symptomen van covid-19 verergeren.",Duizenden Brazilianen in ziekenhuis door rook van bosbranden
5f465d0dd873f5e4ccecd2cb,https://www.knack.be/nieuws/belgie/serv-nood-aan-meer-diversiteit-vooraan-in-de-klas/article-news-1633789.html,2020-08-26T08:32:08.000Z,"Diversiteit in de lerarenkamer is nog steeds ver zoek. Het is daarom belangrijk om het lerarenberoep aantrekkelijker te maken voor personen met een migratieachtergrond of arbeidshandicap, maar ook voor mannelijke leerkrachten. 'Het aangekondigde lerarenpact biedt een uitgelezen kans om hieraan iets te doen', vindt de Commissie Diversiteit van de SERV.\n\nEr zijn niet veel cijfers beschikbaar over migratieachtergrond en het aantal mensen met een beperking in het onderwijs en in de lerarenopleiding, aldus de Vlaamse sociale partners, verzameld in de SERV. Gegevens van de Kruispuntbank tonen wel aan dat in het Vlaamse onderwijs 4,5 procent personen uit een andere EU-land werken en 3,2 procent met een herkomst buiten de EU. Een representatieve steekproef in de eerste graad van het secundair gaf aan dat 5 procent van de leraren een buitenlandse herkomst heeft. Over het aantal personen met een arbeidshandicap zijn nog minder cijfers beschikbaar: in het schooljaar 2018-2019 had 0,7 procent van de studenten in de lerarenopleiding een arbeidshandicap.\n\nEr staan ook nog steeds meer vrouwen voor de klas. In het basisonderwijs is 1 op de 10 leraren een man, in het secundair onderwijs gaat het om 4 op de 10. In het hoger onderwijs is het beeld evenwichtiger. In de lerarenopleiding zien we een forse oververtegenwoordiging van vrouwen voor de bachelor kleuteronderwijs (96,1 procent) en basisonderwijs (82,5 procent). In de bachelor secundair onderwijs is het aandeel mannelijke en vrouwelijke studenten gelijk. 'Dit gebrek aan systematische monitoring en publiek beschikbare data over diversiteit bemoeilijkt het voeren van een gericht diversiteitsbeleid', klinkt het. 'Vlaanderen moet op dat vlak dringend beter doen en snel werk maken van een consequente en doordachte monitoring en onderzoek. De commissie vraagt een jaarlijkse publieke rapportering over diversiteit in de lerarenopleiding en het lerarenberoep.'\n\nDe SERV stelt onder meer voor om via specifieke wervingskanalen en gerichte communicatie jongeren uit kansengroepen actief te rekruteren voor de lerarenopleidingen. Positieve en geloofwaardige rolmodellen kunnen hen overtuigen om een lerarenopleiding aan te vangen. Scholen kunnen hun steentje bijdragen door stageplaatsen voor studenten uit kansengroepen te reserveren. Om de diversiteit in de lerarenkamer te verhogen, kunnen scholen bij het invullen van vacatures gericht en actief mensen uit kansengroepen werven. Ook raadt de commissie scholen aan om in te zetten op een degelijke aanvangsbegeleiding van startende leraren met aandacht voor de specifieke noden voor leraren uit kansengroepen.\n\nDe onderwijskoepels- en netten moeten de scholen ondersteunen bij de uitbouw van een diversiteitsbeleid in elke school. 'Versterkt inzetten op de zij-instroom kan volgens de Commissie Diversiteit bijdragen aan een meer diverse lerarenpopulatie. Gerichte wervingscampagnes naar sectoren en functies die nauw aansluiten bij het onderwijs zoals voorschoolse opvang of jeugdwerk kunnen hier soelaas bieden', klinkt het nog. 'Daarnaast vraagt de commissie dat VDAB personen uit de kansengroepen actiever toeleidt naar de lerarenopleiding voor werkzoekenden.'\n\nLeren omgaan met diversiteit in de klas én in de lerarenkamer is een basiscompetentie die best al tijdens de lerarenopleiding wordt ontwikkeld in een praktijkgerichte context, besluit de SERV. Huidige leraren kunnen daarin worden versterkt door in te zetten op professionaliseringstrajecten voor het hele schoolteam met diversiteit als essentieel onderdeel. Een diverse werkvloer slaat bovendien veel sneller de brug naar de diverse groep van ouders.\n\nEr zijn niet veel cijfers beschikbaar over migratieachtergrond en het aantal mensen met een beperking in het onderwijs en in de lerarenopleiding, aldus de Vlaamse sociale partners, verzameld in de SERV. Gegevens van de Kruispuntbank tonen wel aan dat in het Vlaamse onderwijs 4,5 procent personen uit een andere EU-land werken en 3,2 procent met een herkomst buiten de EU. Een representatieve steekproef in de eerste graad van het secundair gaf aan dat 5 procent van de leraren een buitenlandse herkomst heeft. Over het aantal personen met een arbeidshandicap zijn nog minder cijfers beschikbaar: in het schooljaar 2018-2019 had 0,7 procent van de studenten in de lerarenopleiding een arbeidshandicap. Er staan ook nog steeds meer vrouwen voor de klas. In het basisonderwijs is 1 op de 10 leraren een man, in het secundair onderwijs gaat het om 4 op de 10. In het hoger onderwijs is het beeld evenwichtiger. In de lerarenopleiding zien we een forse oververtegenwoordiging van vrouwen voor de bachelor kleuteronderwijs (96,1 procent) en basisonderwijs (82,5 procent). In de bachelor secundair onderwijs is het aandeel mannelijke en vrouwelijke studenten gelijk. 'Dit gebrek aan systematische monitoring en publiek beschikbare data over diversiteit bemoeilijkt het voeren van een gericht diversiteitsbeleid', klinkt het. 'Vlaanderen moet op dat vlak dringend beter doen en snel werk maken van een consequente en doordachte monitoring en onderzoek. De commissie vraagt een jaarlijkse publieke rapportering over diversiteit in de lerarenopleiding en het lerarenberoep.' De SERV stelt onder meer voor om via specifieke wervingskanalen en gerichte communicatie jongeren uit kansengroepen actief te rekruteren voor de lerarenopleidingen. Positieve en geloofwaardige rolmodellen kunnen hen overtuigen om een lerarenopleiding aan te vangen. Scholen kunnen hun steentje bijdragen door stageplaatsen voor studenten uit kansengroepen te reserveren. Om de diversiteit in de lerarenkamer te verhogen, kunnen scholen bij het invullen van vacatures gericht en actief mensen uit kansengroepen werven. Ook raadt de commissie scholen aan om in te zetten op een degelijke aanvangsbegeleiding van startende leraren met aandacht voor de specifieke noden voor leraren uit kansengroepen. De onderwijskoepels- en netten moeten de scholen ondersteunen bij de uitbouw van een diversiteitsbeleid in elke school. 'Versterkt inzetten op de zij-instroom kan volgens de Commissie Diversiteit bijdragen aan een meer diverse lerarenpopulatie. Gerichte wervingscampagnes naar sectoren en functies die nauw aansluiten bij het onderwijs zoals voorschoolse opvang of jeugdwerk kunnen hier soelaas bieden', klinkt het nog. 'Daarnaast vraagt de commissie dat VDAB personen uit de kansengroepen actiever toeleidt naar de lerarenopleiding voor werkzoekenden.' Leren omgaan met diversiteit in de klas én in de lerarenkamer is een basiscompetentie die best al tijdens de lerarenopleiding wordt ontwikkeld in een praktijkgerichte context, besluit de SERV. Huidige leraren kunnen daarin worden versterkt door in te zetten op professionaliseringstrajecten voor het hele schoolteam met diversiteit als essentieel onderdeel. Een diverse werkvloer slaat bovendien veel sneller de brug naar de diverse groep van ouders.",SERV: 'Nood aan meer diversiteit vooraan in de klas'
5f46953e695ea6d9e596be86,https://www.tijd.be/r/t/1/id/10247427,2020-08-26T14:04:05.000Z,"Het Wereld Economisch Forum stelt zijn algemene vergadering, die al een halve eeuw in januari in Davos in Zwitserland plaatsvindt, uit tot in de zomer.\n\nHet Wereld Economisch Forum van Davos 2021, dat gepland was voor eind januari, wordt verplaatst naar begin volgende zomer. Dat meldt de organisatie woensdag.\n\n\n\nDirectielid Adrian Monck zegt dat de beslissing 'niet makkelijk is genomen', omdat het belangrijk is dat de wereldleiders dringend bijeenkomen om te spreken over een gezamenlijk herstelplan voor na de coronapandemie. 'Maar het advies van de experts is dat het niet veilig kan gebeuren in januari', klinkt het.\n\nIn de week van 25 januari zullen digitale Davos Dialogues plaatsvinden, waarbij belangrijke wereldleiders hun visies delen. In september is er al een volledig virtuele top over duurzame ontwikkeling, die ook over corona gaat en over de reset waartoe de wereldeconomie door het virus gedwongen wordt.\n\nHet WEF nodigde zijn leden in februari al uit om deel te nemen aan een Covid Action Platform, waar overheden, bedrijven, internationale organisaties en ngo's kunnen samenwerken. Al 1.200 organisaties werden er lid van.\n\nZomer\n\nPrecieze data over wanneer de algemene vergadering in Davos doorgaat, zijn er nog niet. Die zullen bekendgemaakt worden 'zodra we zeker zijn dat alle\n\nvoorwaarden vervuld zijn om de gezondheid en de veiligheid van de deelnemers en van de gastgemeenschap te verzekeren.'",WEF stelt Davos uit tot volgende zomer
5f46954a695ea6d9e596be8a,https://www.tijd.be/r/t/1/id/10247469,2020-08-26T16:35:21.000Z,"De CIA is een van de 125 klanten van Palantir.\n\nPalantir Technologies, het ietwat mysterieuze databedrijf dat gefinancierd wordt door de techmiljardair Peter Thiel, heeft bij de beurswaakhond SEC een aanvraag ingediend voor een beursnotering.\n\nDe beursplannen van Palantir zijn al een tijdje bekend, maar nu heeft het bedrijf uit Denver in de Amerikaanse staat Colorado ook officieel de stap gezet. Palantir kiest voor een ‘direct listing’ op de New York Stock Exchange onder de tickercode PLTR. Dat blijkt uit een document dat dinsdag werd ingediend bij de Amerikaanse beurstoezichthouder SEC.\n\nMet zo’n rechtstreekse notering wordt geen geld opgehaald door aandelen te verkopen aan het publiek. Er zullen wel beperkingen komen op het aantal aandelen dat de huidige aandeelhouders tijdens een bepaalde periode op de beurs mogen verkopen. Zo wil Palantir vermijden dat de koers meteen onder druk komt door grote verkooporders.\n\nDoor de beursaanvraag komen we ook meer te weten over de interne financiële keuken van het databedrijf, dat door zijn opdrachten voor geheime diensten en politiediensten omgeven is door een waas van discretie.\n\nDe naam Palantir verwijst naar de kristallen bol uit de Tolkien-trilogie ‘The Lord of the Rings’. Zoals de magische stenen allerlei informatie openbaren aan de kijker, wil Palantir dat doen voor klanten die hun data en hun dollars ter beschikking stellen. Het aantal klanten bedraagt amper 125, maar er zitten wel kleppers bij zoals de Amerikaanse inlichtingendiensten CIA en NSA, het Pentagon en overheidsdiensten uit andere landen.\n\nNog geen winst\n\nPalantir is volgens analisten zo’n 30 miljard dollar waard, maar het bedrijf moet nog altijd zijn eerste dollar winst boeken. Vorig jaar ging het 580 miljoen dollar in het rood, in de eerste helft van dit jaar nog 165 miljoen. Palantir zei eerder al te verwachten dat het dit jaar uit de rode cijfers geraakt.\n\n30 miljard waarde Volgens analisten is Palantir Technologies zo'n 30 miljard dollar waard.\n\nHet bedrijf zette sinds zijn ontstaan wel een indrukwekkende omzetgroei neer. In het eerste halfjaar nam de omzet met 49 procent toe tot 481 miljoen dollar, waarmee Palantir op weg lijkt om dit jaar de kaap van het miljard dollar te slopen (zie grafiek). De 2.400 werknemers haalden vorig jaar een gemiddelde omzet per hoofd van bijna 300.000 dollar.\n\nDe oprichters van Palantir behouden, dankzij het gebruik van verschillende soorten aandelen met andere stemrechten, de controle over de helft van de stemmen. Het gaat om Alexander Karp, Stephen Cohen en Peter Thiel.",Discrete datareus Palantir vraagt beursnotering aan
5f46954e5d4383885c0fd5ee,https://www.knack.be/nieuws/belgie/er-is-nood-aan-een-mensenrechtenexpert-in-het-nieuwe-adviesorgaan-rond-de-coronacrisis/article-opinion-1633975.html,2020-08-26T12:07:08.000Z,"Mensen geven hun vrijheden niet op voor maatregelen die niet logisch lijken, schrijft Kati Verstrepen. 'Een weloverwogen balansoefening, vertrekkende vanuit de fundamentele gelijkheid van iedereen, kan het vertrouwen van de burger in de genomen maatregelen en de adviesraad alleen maar vergroten.'\n\nNu het duidelijk is dat we nog niet meteen van het coronavirus verlost zijn, wordt de GEES, de groep van experten die instond voor de exitstrategie, ontbonden. Een exitstrategie lijkt immers niet meteen aan de orde. Wel een visie op de langere termijn, aangezien we misschien nog een jaar of langer met deze toestand zullen te maken hebben.\n\nOmdat het belangrijk is dat er een meer permanente structuur komt, wil Celeval, de evaluatiecel binnen de Nationale Veiligheidsraad, een nieuwe adviesraad installeren. Naast Sciensano en medische experten zullen ook andere experten betrokken worden.\n\nZij moeten een antwoord geven op de vraag hoe we op langere termijn als samenleving kunnen omgaan met het coronavirus. Voor de Liga voor Mensenrechten is het duidelijk dat ook een mensenrechtenexpert in deze adviesraad nodig is.\n\nSinds we in maart in volledige lockdown gingen, kregen we te maken met een lappendeken aan maatregelen die onze vrijheden en grondrechten enorm beperken. We moesten allemaal in ons kot blijven, het werd ons verboden om op een bankje te zitten en veel bedrijven moesten volledig dicht. Naast de beperking op ons recht op vrijheid kwam ook ons recht op vereniging en ons recht op privacy in het gedrang. Dat is de voorbije maanden duidelijk gebleken.\n\nOok de huidige heropflakkering van het virus bracht heel wat maatregelen met zich mee: een avondklok, een brede mondmaskerplicht en strenge beperkingen voor de culturele sector. Wanneer we besmet blijken, komen onze data in een centrale databank, onze gegevens worden geregistreerd bij een horecabezoek, we moeten melden wanneer we naar het buitenland trekken - met eventuele quarantaine tot gevolg - en daar komt binnenkort nog de corona-app bij.\n\nEr is nood aan een mensenrechtenexpert in het nieuwe adviesorgaan rond de coronacrisis.\n\nHeel veel maatregelen, maar blijkbaar is er nog weinig motivatie om ze te volgen. Waar we in het voorjaar nog #tousensemble binnenbleven, geven we nu onze herwonnen vrijheid niet zo gemakkelijk op. We zijn de coronamaatregelen moe, was de conclusie van een onderzoek van de UGent. Slechts 1 op de 3 landgenoten volgt de maatregelen nog strikt op.\n\nEén van de redenen voor die verlaagde motivatie is dat er veel maatregelen zijn die niet consistent of niet logisch zijn. Denk maar aan een voorstelling in een cultuurhuis met een zeer beperkt publiek in tegenstelling tot een overvol vakantievliegtuig naar pakweg de Canarische Eilanden. Of de mondmaskerplicht die verschillend is van gemeente tot gemeente.\n\nEerlijk gezegd, dat verbaast ons niet. In een democratie geven mensen hun vrijheden niet op voor maatregelen die niet logisch lijken. We willen bijdragen aan een collectief doel en willen opofferen als het aangetoond is dat die opoffering noodzakelijk is en in verhouding staat met wat we willen bereiken. Dit is wat men de proportionaliteitstoets noemt. Dat soort kritische afweging van belangen is de dagelijkse praktijk voor iedereen die met mensenrechten bezig is.\n\nEen weloverwogen balansoefening, vertrekkende vanuit de fundamentele gelijkheid van iedereen, kan het vertrouwen van de burger in de genomen maatregelen en de adviesraad alleen maar vergroten.\n\nHoe verhouden individuele rechten zich tot het algemeen belang? Denk maar aan de discussie rond het nut van mondkapjes op drukke plaatsen versus verlaten landweggetjes. Hoe zien die rechten eruit voor verschillende groepen in onze samenleving? De vraag of het thuisblijven voor mensen met een tuin dezelfde impact heeft als voor grote gezinnen in kleine appartementen moet hier gesteld worden.\n\nHoe brengen we alle belangen met elkaar in evenwicht? Net die oefening is nodig om op lange termijn samen te leven met dit virus. Net daarom is een mensenrechtenexpert in het nieuwe adviesorgaan nodig.\n\nDie weloverwogen balansoefening, vertrekkende vanuit de fundamentele gelijkheid van iedereen, kan het vertrouwen van de burger in de genomen maatregelen en de adviesraad alleen maar vergroten. En dat zou toch geen slechte zaak zijn?\n\nNu het duidelijk is dat we nog niet meteen van het coronavirus verlost zijn, wordt de GEES, de groep van experten die instond voor de exitstrategie, ontbonden. Een exitstrategie lijkt immers niet meteen aan de orde. Wel een visie op de langere termijn, aangezien we misschien nog een jaar of langer met deze toestand zullen te maken hebben. Omdat het belangrijk is dat er een meer permanente structuur komt, wil Celeval, de evaluatiecel binnen de Nationale Veiligheidsraad, een nieuwe adviesraad installeren. Naast Sciensano en medische experten zullen ook andere experten betrokken worden. Zij moeten een antwoord geven op de vraag hoe we op langere termijn als samenleving kunnen omgaan met het coronavirus. Voor de Liga voor Mensenrechten is het duidelijk dat ook een mensenrechtenexpert in deze adviesraad nodig is.Sinds we in maart in volledige lockdown gingen, kregen we te maken met een lappendeken aan maatregelen die onze vrijheden en grondrechten enorm beperken. We moesten allemaal in ons kot blijven, het werd ons verboden om op een bankje te zitten en veel bedrijven moesten volledig dicht. Naast de beperking op ons recht op vrijheid kwam ook ons recht op vereniging en ons recht op privacy in het gedrang. Dat is de voorbije maanden duidelijk gebleken. Ook de huidige heropflakkering van het virus bracht heel wat maatregelen met zich mee: een avondklok, een brede mondmaskerplicht en strenge beperkingen voor de culturele sector. Wanneer we besmet blijken, komen onze data in een centrale databank, onze gegevens worden geregistreerd bij een horecabezoek, we moeten melden wanneer we naar het buitenland trekken - met eventuele quarantaine tot gevolg - en daar komt binnenkort nog de corona-app bij. Heel veel maatregelen, maar blijkbaar is er nog weinig motivatie om ze te volgen. Waar we in het voorjaar nog #tousensemble binnenbleven, geven we nu onze herwonnen vrijheid niet zo gemakkelijk op. We zijn de coronamaatregelen moe, was de conclusie van een onderzoek van de UGent. Slechts 1 op de 3 landgenoten volgt de maatregelen nog strikt op. Eén van de redenen voor die verlaagde motivatie is dat er veel maatregelen zijn die niet consistent of niet logisch zijn. Denk maar aan een voorstelling in een cultuurhuis met een zeer beperkt publiek in tegenstelling tot een overvol vakantievliegtuig naar pakweg de Canarische Eilanden. Of de mondmaskerplicht die verschillend is van gemeente tot gemeente. Eerlijk gezegd, dat verbaast ons niet. In een democratie geven mensen hun vrijheden niet op voor maatregelen die niet logisch lijken. We willen bijdragen aan een collectief doel en willen opofferen als het aangetoond is dat die opoffering noodzakelijk is en in verhouding staat met wat we willen bereiken. Dit is wat men de proportionaliteitstoets noemt. Dat soort kritische afweging van belangen is de dagelijkse praktijk voor iedereen die met mensenrechten bezig is. Hoe verhouden individuele rechten zich tot het algemeen belang? Denk maar aan de discussie rond het nut van mondkapjes op drukke plaatsen versus verlaten landweggetjes. Hoe zien die rechten eruit voor verschillende groepen in onze samenleving? De vraag of het thuisblijven voor mensen met een tuin dezelfde impact heeft als voor grote gezinnen in kleine appartementen moet hier gesteld worden. Hoe brengen we alle belangen met elkaar in evenwicht? Net die oefening is nodig om op lange termijn samen te leven met dit virus. Net daarom is een mensenrechtenexpert in het nieuwe adviesorgaan nodig. Die weloverwogen balansoefening, vertrekkende vanuit de fundamentele gelijkheid van iedereen, kan het vertrouwen van de burger in de genomen maatregelen en de adviesraad alleen maar vergroten. En dat zou toch geen slechte zaak zijn?",'Er is nood aan een mensenrechtenexpert in het nieuwe adviesorgaan rond de coronacrisis'
5f46cd790d48552a47085198,https://www.tijd.be/r/t/1/id/10247505,2020-08-26T19:08:11.000Z,"Met zijn warrige krullenbol en aarzelende communicatiestijl doet de 52-jarige Karp meer aan een hoogintelligente en introverte bolleboos denken dan aan de topman van een miljardenbedrijf.\n\nAlex Karp, de filosoof-medeoprichter van de discrete datagigant Palantir wilde ooit geen beursgang omdat ' de focus dan verschuift van werk naar geld'. Maar die komt er nu toch.\n\nNa twee jaar van geruchten en aankondigingen is het zover. Het mysterieuze databedrijf Palantir maakte woensdag bekend dat het naar de beurs trekt. Dat is opvallend. Een van de belangrijkste bigdatabedrijven ter wereld zwoer lange tijd de beurs af omdat onder zijn 125 klanten grote kleppers zijn die absolute discretie op prijs stellen. Zoals de Amerikaanse inlichtingendiensten CIA en NSA, het Pentagon en politiediensten. Ook grote hefboomfondsen en financiële instellingen zijn klant, naast grote industriespelers (Merck, BP, Fiat Chrysler).\n\nBij de beursintroductie - die het bedrijf volgens analisten op 30 miljard dollar waardeert en de klapper van een topseizoen voor Amerikaanse beursnoteringen wordt - behouden CEO Alex Karp en twee van zijn medeoprichters de helft van de aandelen. Omdat het om een directe notering op Wall Street gaat, wordt geen vers geld opgehaald met de verkoop van aandelen aan het grote publiek.\n\nKrullenbol\n\nMet zijn warrige krullenbol en aarzelende communicatiestijl doet de 52-jarige Karp meer aan een hoogintelligente en introverte bolleboos denken dan aan de topman van een miljardenbedrijf - in het eerste halfjaar van 2020 nam de omzet met 49 procent toe tot 481 miljoen dollar. Karps diploma’s onderbouwen dat imago. Hij is doctor in de jurisprudentie (de theoretische studie van recht en wetten) aan de universiteit van Stanford (waar hij medestichter Peter Thiel leerde kennen), behaalde een bachelor kunst en wetenschappen aan Haverford College en schreef een doctoraat in neoklassieke sociale theorie aan de Duitse Goethe Universiteit, onder het goedkeurend oog van de bekende filosoof Jürgen Habermas. Meteen na zijn studies begon Karp met de erfenis van zijn grootvader te investeren en richtte hij de Londense vermogensbeheerder Caedmon Group op.\n\nKarp, die bestuurder was bij het Duitse mediaconcern Axel Springer en de chemiereus BASF, is sinds het ontstaan van Palantir in de schaduw gebleven van de multimiljardair Peter Thiel, die fortuin maakte met investeringen in Paypal en Facebook. Maar de jurist en filosoof is van groot belang voor de datareus. Met Thiel haalde hij in 2004 de eerste financiering van Palantir binnen, bij In-Q-Tel, het risicokapitaalfonds van de CIA. Met zijn persoonlijke ideeën en principes drukt hij bovendien een grote stempel op het bedrijf.\n\nVaderlandsliefde\n\nDat Palantir genoemd werd in het privacyschandaal over Cambridge Analytica en Facebook lijkt haaks te staan op Karps reputatie als voorvechter van burgerlijke vrijheden Het dinsdag gepubliceerde prospectus is doordesemd van Amerikaans patriottisme.\n\nOok van zijn 2.400 werknemers verwacht Karp vaderlandsliefde. Het moet de belangrijkste drijfveer zijn in hun job. Niemand, ook Karp niet, steekt meer dan 127.000 dollar per jaar op zak, exclusief bonussen en winstdeelnemingen. Een goede, ervaren ontwikkelaar verdient in Silicon Valley snel het dubbele.\n\nDe hoge lonen voor ingenieurs en softwareontwikkelaars in Californië worden genoemd als reden waarom Karp het hoofdkwartier onlangs verhuisde naar Denver in Colorado. Al kan Karps kritiek op de techvallei ook een rol hebben gespeeld. Silicon Valley is de voeling met de realiteit verloren, lijdt aan monocultuur en is alleen bezig met de verzameling van persoonlijke data voor groot geldgewin, stelt hij. Karp, die in de kantoren soms meditatiesessies geeft, woont in New Hampshire aan de Amerikaanse oostkust, in een gerenoveerde oude hoeve.",Filosoof brengt datareus dan toch naar Wall Street
5f473df536e3b76e1c228742,https://www.tijd.be/r/t/1/id/10247591,2020-08-27T04:00:01.000Z,"Wie in ons land aan het coronavirus sterft, is in 95 procent van de gevallen een 65-plusser.\n\nEr gaapt een immense generatiekloof in de coronacijfers. Dat leren nieuwe data van Sciensano, dat deze week gedetailleerde informatie gaf over de leeftijd van wie wordt besmet met het virus en wie eraan overlijdt.\n\nVrijwel uitsluitend bejaarden sterven aan het virus. Van alle Belgen die overleden aan corona is 94 procent ouder dan 64 jaar. De 75-plussers maken nog altijd 83 procent van alle sterfgevallen uit, de 85-plussers nog altijd meer dan de helft. Het maakt dat de gemiddelde leeftijd van wie in ons land aan het virus overlijdt op 83 jaar komt.\n\nDat beeld verschilt enorm van wie vandaag nog een besmetting oploopt. Daar vormen de 70-plussers slechts 7 procent van de totale groep. Op de piek van de epidemie in april was dat nog de helft. Het suggereert dat ouderen de preventie tegen het virus ernstig nemen en de rusthuizen beter zijn uitgerust dan dit voorjaar om de pandemie buiten te houden.\n\nVan wie nu nog de besmetting oploopt, is 41 procent jonger dan dertig en zijn drie op de vier jonger dan vijftig. Alleen overlijden ze veel minder vaak aan het virus.",Gemiddelde coronadode is 83 jaar
5f473dfa6e913e25f701cdb7,http://feeds.nieuwsblad.be/~r/nieuws/snelnieuws/~3/Z_K3rweQ5qc/dmf20200826_95772651,2020-08-27T01:00:04.000Z,De langere levertermijnen van nieuwe wagens is voor ingewijden geen verrassing. Het Britse databureau GlobalData schatte tijdens de lockdown dat er in 168 van de 173 autofabrieken in Europa en Noord-Amerika ...,Nieuwe auto op het oog? Dan moet je maanden extra wachten: “En dat heeft niet alleen met corona te maken”
5f477636164f1a626cd59596,https://www.nieuwsblad.be/cnt/dmf20200827_91933207,2020-08-27T05:15:39.000Z,"Tiktok-topman Kevin Mayer houdt het na enkele maanden alweer voor bekeken bij de populaire video-app. Zijn vertrek heeft te maken met de politieke druk vanuit het Witte Huis, zo blijkt uit een persbericht, waardoor zijn functie een andere betekenis heeft gekregen dan die waarvoor hij zich had aangemeld.\n\nMayer kondigde zijn vertrek in een interne memo aan. “We begrijpen dat de politieke dynamiek van de voorbije maanden de context van de rol die Kevin in de toekomst zou hebben, grondig heeft veranderd, en we respecteren zijn beslissing”, aldus een woordvoerster van TikTok.\n\nTikTok, vooral populair bij jongeren, maakt deel uit van het Chinese concern Bytedance. De Amerikanen zien daarin een gevaar voor de nationale veiligheid, omdat ByteDance op die manier veel informatie over Amerikaanse burgers kan vergaren. De Amerikaanse regering vreest dat de Chinese overheid toegang kan krijgen tot de data.\n\nLees ook. ZO ZIT DAT. Wat maakt TikTok zo populair en waarom wil Donald Trump de app verbieden?\n\nDe Amerikaanse president Donald Trump kwam eerder deze maand dan ook met een presidentieel besluit waarmee het Chinese moederbedrijf ByteDance verplicht wordt om zich binnen de negentig dagen van de Amerikaanse tak van TikTok te ontdoen, anders wordt de app midden september verboden in de Verenigde Staten. TikTok stapte daarop naar de rechter.\n\nMicrosoft en Oracle zouden alvast kandidaat zijn om TikTok over te nemen. Vanessa Pappas, momenteel de algemeen directeur van TikTok, neemt de taken van Mayer tijdelijk waar.\n\nbekijk ook\n\nZO ZIT DAT. Wat maakt TikTok zo populair en waarom wil Donald Trump de app verbieden?\n\nVideo: Het Nieuwsblad\n\nWerkneemster verklapt in TikTok-video manieren om te besparen op restaurant en krijgt meteen haar ontslag\n\nCéline Dept is de populairste TikTokker van België: “Ik lig niet wakker van de kritiek”",Tiktok-baas stapt op na politiek druk van het Witte Huis
5f477637f63bbce4a8e7217f,https://www.standaard.be/cnt/dmf20200827_92075734,2020-08-27T05:45:34.000Z,"Tiktok-topman Kevin Mayer houdt het na enkele maanden alweer voor bekeken bij de populaire video-app. Zijn vertrek heeft te maken met de politieke druk vanuit het Witte Huis, zo blijkt uit een persbericht, waardoor zijn functie een andere betekenis heeft gekregen dan die waarvoor hij zich had aangemeld.\n\nIn een memo aan werknemers gaf Mayer aan dat een reeks wijzigingen in de structuur van TikTok hem ertoe bracht te vertrekken. Hij sprak niet over de timing van zijn vertrek.\n\n‘De afgelopen weken is de politieke omgeving sterk veranderd en heb ik veel nagedacht over wat er nodig is om de structurele veranderingen van het bedrijf te kunnen implementeren en wat dat zal betekenen voor de wereldwijde rol waarvoor ik me heb aangemeld’, schreef Mayer in de e-mail. ‘Tegen deze achtergrond, en omdat we verwachten zeer binnenkort een oplossing te vinden, wil ik jullie met een bezwaard hart laten weten dat ik heb besloten het bedrijf te verlaten.’\n\nMayer stond tot enkele maanden geleden aan het hoofd van Disney+, de ­videostreaming bij Disney. Hij werd aangenomen in een poging van ByteDance om Tiktok te distantiëren van China.\n\nVanessa Pappas, momenteel de algemeen directeur van TikTok, neemt de taken van Mayer tijdelijk waar.\n\nPresidentieel besluit tegen Tiktok\n\nTikTok, vooral populair bij jongeren, maakt deel uit van het Chinese concern Bytedance. De Amerikanen zien daarin een gevaar voor de nationale veiligheid, omdat ByteDance op die manier veel informatie over Amerikaanse burgers kan vergaren. De Amerikaanse regering vreest dat de Chinese overheid toegang kan krijgen tot de data.\n\nDe Amerikaanse president Donald Trump kwam eerder deze maand dan ook met een presidentieel besluit waarmee het Chinese moederbedrijf ByteDance verplicht wordt om zich binnen de negentig dagen van de Amerikaanse tak van TikTok te ontdoen, anders wordt de app midden september verboden in de Verenigde Staten. ‘De verspreiding in de Verenigde Staten van mobiele apps die ontwikkeld zijn door en eigendom zijn van bedrijven in de Chinese Volksrepubliek, blijft een bedreiging vormen voor onze nationale veiligheid, ons buitenlands ­beleid en onze economie’, stond in het besluit. Microsoft en Oracle zouden alvast kandidaat zijn om TikTok over te nemen.\n\nNaar aanleiding van het besluit stapte TikTok naar de rechter.",Tiktok-baas stapt op na politieke druk Witte Huis
5f4776389af7431096dc3b8e,http://feeds.nieuwsblad.be/~r/nieuws/snelnieuws/~3/r-pwbJJMB14/dmf20200827_91933207,2020-08-27T05:15:39.000Z,"Tiktok-topman Kevin Mayer houdt het na enkele maanden alweer voor bekeken bij de populaire video-app. Zijn vertrek heeft te maken met de politieke druk vanuit het Witte Huis, zo blijkt uit een persbericht, waardoor zijn functie een andere betekenis heeft gekregen dan die waarvoor hij zich had aangemeld.\n\nMayer kondigde zijn vertrek in een interne memo aan. “We begrijpen dat de politieke dynamiek van de voorbije maanden de context van de rol die Kevin in de toekomst zou hebben, grondig heeft veranderd, en we respecteren zijn beslissing”, aldus een woordvoerster van TikTok.\n\nTikTok, vooral populair bij jongeren, maakt deel uit van het Chinese concern Bytedance. De Amerikanen zien daarin een gevaar voor de nationale veiligheid, omdat ByteDance op die manier veel informatie over Amerikaanse burgers kan vergaren. De Amerikaanse regering vreest dat de Chinese overheid toegang kan krijgen tot de data.\n\nLees ook. ZO ZIT DAT. Wat maakt TikTok zo populair en waarom wil Donald Trump de app verbieden?\n\nDe Amerikaanse president Donald Trump kwam eerder deze maand dan ook met een presidentieel besluit waarmee het Chinese moederbedrijf ByteDance verplicht wordt om zich binnen de negentig dagen van de Amerikaanse tak van TikTok te ontdoen, anders wordt de app midden september verboden in de Verenigde Staten. TikTok stapte daarop naar de rechter.\n\nMicrosoft en Oracle zouden alvast kandidaat zijn om TikTok over te nemen. Vanessa Pappas, momenteel de algemeen directeur van TikTok, neemt de taken van Mayer tijdelijk waar.\n\nbekijk ook\n\nZO ZIT DAT. Wat maakt TikTok zo populair en waarom wil Donald Trump de app verbieden?\n\nVideo: Het Nieuwsblad\n\nWerkneemster verklapt in TikTok-video manieren om te besparen op restaurant en krijgt meteen haar ontslag\n\nCéline Dept is de populairste TikTokker van België: “Ik lig niet wakker van de kritiek”",Tiktok-baas stapt op na politiek druk van het Witte Huis
5f47ae7471c289a05e7d1d83,https://www.nieuwsblad.be/cnt/dmf20200827_94162035,2020-08-27T11:23:40.000Z,"Sinds midden juni zijn er al 7.607 bestuurders die rondreden zonder rijbewijs of met een rijverbod uit het verkeer gehaald. De Mercurius-databank, die rijbewijzen aan veroordelingen koppelt, is sinds midden juni operationeel en maakt het voor politieagenten op het terrein mogelijk om snel rijverboden op te snorren via een computer in de combi.\n\nDe databank met de gegevens over de rijverboden bestaat al jaren, maar pas recent kunnen politieagenten die op het terrein checken. Een tevreden minister van Justitie Koen Geens vertelt in Haasrode, bij Leuven, aan de uitgenodigde pers uit wat er nu mogelijk is. “De databank laat toe om op basis van naam en geboortedatum van de bestuurder die gecontroleerd wordt na te gaan of hij een geldig rijbewijs heeft, of zijn rijbewijs ingetrokken is, of die persoon geseind is in het Schengen- en het Interpolsysteem. Nu kan dat in één oogopslag. Vroeger moest er naar Brussel getelefoneerd worden wat alleen tijdens de kantooruren kon en niet tijdens het weekend. Dat is een enorme vooruitgang nu, we zijn er heel blij mee.”\n\nHet heeft heel wat voeten in de aarde gehad voor het operationeel was, maar sinds deze zomer werkt het en het resultaat mag er zijn. Dagelijks worden er bijna 700 namen ingevoerd in het systeem. Daarvan blijkt 16,5 procent van de bestuurders gekend voor een zogenoemd ‘verval van het recht tot sturen’. De auto wordt dan onmiddellijk getakeld of krijgt een wielklem. 16,5 procent lijkt een hoog cijfer, maar je moet het nuanceren. Soms gaat het om willekeurige controles, maar heel vaak wordt een naam pas in het systeem ingevoerd als er brokken gemaakt zijn of als de bestuurder verdacht rijgedrag vertoonde. Minister Geens legt uit: “Niet elke persoon die gecontroleerd wordt, wordt in het systeem gecheckt. Dit gebeurt enkel wanneer de politie denkt dat er iets eigenaardigs aan de hand is.”",Meer dan 7000 bestuurders met rijverbod uit het verkeer gehaald dankzij databank
5f47e6b4e5eecace51d3dd75,https://www.nieuwsblad.be/cnt/dmf20200827_95871841,2020-08-27T16:12:09.000Z,"Mars Belgium gaat uit voorzorg over tot de vrijwillige terugroeping van een aantal productieloten van Suzi Wan®-sauzen, in 125 ml formaat met specifieke houdbaarheidsdatums. “De reden is dat we de mogelijke aanwezigheid van kleine stukjes glas niet kunnen uitsluiten”, meldt het bedrijf donderdag in een persbericht.\n\n“We werken nauw samen met onze distributiepartners om het product zo snel mogelijk uit de winkelrekken te nemen”, zegt Mars Belgium. “We willen winkeluitbaters en consumenten aanraden elke fles van Suzi Wan®-sauzen met specifieke houdbaarheidsdata te controleren. Deze producten mogen niet geconsumeerd worden. Consumenten in het bezit van een betreffend product kunnen contact met ons opnemen via email op contact@be.mars.com of via telefoon (tijdens kantooruren) op 0800/93047 (B) - 0800/3113 (L).”\n\n“Mars Belgium zal deze consumenten een waardebon toesturen ter waarde van de aangekochte producten”, aldus nog de persmededeling. “We willen benadrukken dat dit een geïsoleerd incident is en dat geen andere Suzi Wan® producten getroffen zijn of deel uitmaken van de terugroeping. Zij kunnen dus veilig geconsumeerd worden.”\n\nDe terugroeping gaat specifiek over volgende producten: Suzi Wan® Sojasaus 125ml met houdbaarheidsdata 04/06/2022, 05/06/2022, 06/06/2022 en 24/06/2022 en om Suzi Wan® Ketjapsaus 125 ml met houdbaarheidsdata 02/06/2022 en 22/06/2022.\n\nColruyt haalt geperste kop uit verkoop\n\nBij een interne laboratoriumcontrole heeft Colruyt dan weer de aanwezigheid van de listeriabacterie vastgesteld in de geperste kop met houdbaarheidsdata 03/09/2020, 4/9/2020 en 6/9/2020. Colruyt heeft daarom in overleg met het FAVV besloten om deze producten uit de verkoop te nemen, meldt het bedrijf donderdag in een persbericht.\n\nMogelijke symptomen van besmetting door listeriabacterie zijn misselijkheid en braken, buikkrampen, diarree of constipatie, hoofdpijn, blijvende koorts (grieperig gevoel) en meningitis. Ze kunnen zich voordoen van 2 tot 150 dagen na opname van de bacterie listeria monocytogenes.\n\nKlanten die het betrokken product gegeten hebben en deze symptomen vertonen, wordt aangeraden om hun huisarts te raadplegen en te melden dat ze dit product gegeten hebben.",Mars Belgium haalt Suzi Wan-sauzen uit handel: risico dat er stukjes glas in zitten
5f47e6bdc11d590de10c870b,https://www.tijd.be/r/t/1/id/10247762,2020-08-27T16:31:43.000Z,"Kevin Mayer houdt het na 100 dagen al bekeken als topman van de virale videoapp TikTok. Door het geopolitieke getouwtrek tussen Washington en Peking stapt hij op.\n\nOngeveer 100 dagen, langer hield Kevin Mayer het niet vol als CEO van TikTok. De immens populaire app voor korte video’s en dwaze dansjes is de speelbal geworden van een geopolitiek getouwtrek tussen de VS en China. Onder druk van president Donald Trump moet het bedrijf worden opgesplitst. Mayer die gehoopt had de wereldwijde activiteiten van TikTok te leiden, geeft er daarom de brui aan. In een brief aan het personeel liet hij donderdag weten dat hij opstapt.\n\nDe voormalige Disney-topper werd in juni door Bytedance, het Chinese moederbedrijf van TikTok, aangesteld. Met een Amerikaanse topman zou de snelgroeiende Chinese videoapp goodwill creëren in de VS, was de redenering. Maar Mayer kon niet verhinderen dat de spanningen tussen Washington en Peking verder opliepen.\n\nNiet zo onschuldige filmpjes\n\nTrump beschuldigt Bytedance ervan de nationale veiligheid van de VS te bedreigen. Volgens het Witte Huis gebruikt China de waardevolste start-up ter wereld om via onschuldig ogende filmpjes data te verzamelen van de 1,5 miljard vooral jonge gebruikers en hun gegevens door te spelen aan het communistische regime in Peking. In navolging van Chinese techbedrijven als Huawei en Tencent is TikTok uitgegroeid tot het recentste doelwit in Trumps digitale koude oorlog met China.\n\nIk begrijp dat de rol waar ik voor tekende, inclusief het wereldwijd runnen van TikTok, er helemaal anders zal uitzien door de wil van de Amerikaanse regering om de Amerikaanse business te verkopen. Kevin Mayer CEO TikTok\n\nTrump vaardigde begin deze maand een presidentieel bevel uit met een ultimatum voor Bytedance. Als het Chinese moederbedrijf de Amerikaanse activiteiten niet binnen 90 dagen verkoopt, wordt TikTok uit de VS verbannen. Onder meer Microsoft, Oracle en Twitter staan in de rij om van die gedwongen verkoop te profiteren en de populaire videoapp binnen te halen.\n\nMayer had zich zijn tijd bij TikTok anders voorgesteld en is niet van plan topman te blijven van een bedrijf dat uit elkaar valt. ‘Ik begrijp dat de rol waar ik voor tekende, inclusief het wereldwijd runnen van TikTok, er helemaal anders zal uitzien door de wil van de Amerikaanse regering om de Amerikaanse business te verkopen’, schrijft Mayer aan het personeel. Zhang Yiming, de oprichter en CEO van Bytedance, zegt in een afzonderlijke brief aan de werknemers dat hij begrijpt dat Mayer beslist op te stappen wegens de politieke uitdagingen waar TikTok wereldwijd tegen aankijkt. Vanessa Pappas, de huidige algemeen directeur van TikTok, neemt tijdelijk Mayers taken over.\n\nVerkoop bijna rond\n\nMayer begon in 1993 bij The Walt Disney Company waar hij de strategie uittekende voor de eerste stappen van de entertainmentgroep op het internet. Na een korte omzwerving, onder ander aan het hoofd van de internetpoot van het erotiekblad Playboy, keerde hij in 2005 terug in een topfunctie bij Walt Disney. Hij speelde er een sleutelrol in de uitbouw van het Disney-imperium en had een belangrijke hand in de overnames van mediagroepen als Pixar, Marvel Entertainment en Lucasfilm en van de entertainmentactiviteiten van 21st Century Fox.\n\nDe 58-jarige Amerikaan verliet in mei Disney waar hij was opgeklommen tot hoofd van de snelgroeiende streamingactiviteiten. Hij sloot er zijn Disney-tijdperk af met de succesvolle lancering van de Netflix-concurrent Disney+.",TikTok-topman past voor dansje van Trump
5f481ef484f768107b0cfbee,https://www.nieuwsblad.be/cnt/dmf20200827_96553855,2020-08-27T18:08:11.000Z,"In de aanloop van de Amerikaanse presidentsverkiezingen in november komen er geen debatten tussen Donald Trump en Joe Biden. Dat heeft Nancy Pelosi, de Democratische voorzitter van het Huis van Afgevaardigden in het Amerikaanse parlement, donderdag aangekondigd.\n\nDe Amerikaanse president en Republikeinse presidentskandidaat Donald Trump aanvaardt donderdag de nominatie als presidentskandidaat voor de Republikeinen. Hij spreekt later donderdag op de Republikeinse Conventie vanuit het Witte Huis. De verwachting is dat hij in zijn toespraak hard gaat uithalen naar de Democraten en zijn tegenstander Joe Biden\n\nNancy Pelosi denkt niet dat er een debat zal plaatsvinden tussen Trump en Biden. “Een gesprek of een debat in het kader van de presidentsverkiezingen zou ik niet legitiem vinden”, zei Pelosi. Volgens haar heeft Trump “geen enkele associatie met de waarheid, bewijzen, data en feiten”.\n\nJoe Biden van zijn kant veroordeelde de uithalen van Trump naar de mensen die protesteren tegen racisme en politiegeweld. “Hij streeft naar meer geweld, niet minder”, zei Biden in een interview met MSNBC. “Hij giet meer olie op het vuur.”\n\nTrump kondigde woensdag aan onmiddellijk federale ordehandhavers naar de noordelijke stad Kenosha te sturen om de plunderingen en de anarchie een halt toe te roepen. De zwarte Jacob Blake werd zondag in Kenosha neergeschoten. In de verkiezingscampagne verwijt Trump zijn rivaal Biden geregeld dat die weigert het geweld en de plunderingen rond de betogingen tegen politiegeweld en racisme te veroordelen.",“Er komen geen verkiezingsdebatten tussen Trump en Biden”
5f48fff61e0b45b5725cb15a,https://www.tijd.be/r/t/1/id/10247948,2020-08-28T10:27:02.000Z,"De luchthaven van Châteauroux staat met 50 vliegtuigen nagenoeg vol. De coronapandemie houdt in Europa nog altijd vier op de tien vliegtuigen aan de grond.\n\nDe luchthaven van Châteauroux, zo'n 250 kilometer ten zuiden van Parijs, groeide de voorbije jaren uit tot een knooppunt voor vrachtvliegtuigen en een trainingscenter voor piloten van klanten als Air France en het Franse leger.\n\nDe voorbije maanden heeft Covid-19 een extra inkomstenbron opgeleverd: het parkeergeld van vliegtuigen die uit roulatie zijn genomen. Maandelijks goed voor 3.000 à 5.000 euro per vliegtuig. 'Financieel doen we een goede zaak. Tegelijkertijd is het triest, het toont de dramatische toestand van de luchtvaart', zegt luchthavendirecteur Didier Lefresne.\n\nFinancieel doen we een goede zaak. Tegelijkertijd is het triest, het toont de dramatische toestand van de luchtvaart. Didier Lefresne Directeur van de luchthaven van Châteauroux\n\nAfgelopen week rolden acht extra vliegtuigen de voormalige NAVO-basis binnen. Dat brengt het totaal op 50. Daarmee staat de parking volgens Lefresne zo goed als vol. Hij heeft al vliegtuigen van Qatar Airways moeten weigeren.\n\nDe pandemie houdt in Europa nog altijd vier op de tien vliegtuigen aan de grond - wereldwijd een op de drie -, blijkt uit de data van de Europese luchtverkeersleider Eurocontrol. Midden april, in volle lockdown, stonden acht op de tien toestellen geparkeerd.\n\nIn ons land staan vandaag 57 vliegtuigen aan de grond, waarvan 40 op Brussels Airport. Een vliegtuig parkeren is moeilijker dan het lijkt, blijkt uit een reportage van De Tijd.\n\nCoronacrisis zet vliegtuigen aan de grond | Brussels Airlines\n\nIn de VS hebben de drie grootste luchtvaartmaatschappijen American Airlines, Delta Air en United Airlines 864 vliegtuigen in het hele land geparkeerd.",Franse vliegtuigparking loopt vol
5f49383852b206a0967c6c16,https://www.nieuwsblad.be/cnt/dmf20200828_94778747,2020-08-28T13:09:19.000Z,"Club Brugge gaan zondag op zoek naar eerherstel in Genk, de ex-ploeg van Philippe Clement. Hij ziet momenteel, ondanks de 3 op 9, nog geen reden tot paniek. Een aderlating: Diatta raakt dit weekend niet fit. “Het was allemaal zo slecht niet, maar we maken het onszelf moeilijk”, aldus Clement.\n\nNiet winnen op Genk? Crisis, klinkt het al her en der. Philippe Clement nuanceert dat. Afgelopen week ging hij samen met zijn groep op zoek naar de oorzaken van die magere 3 op 9 tijdens de competitiestart. En hij concludeerde dat het niet allemaal kommer en kwel was. “De fysieke data zijn top, maar van sommige jongens verwacht ik gewoon meer. Als je meer dan dertig keer in de zestien meter komt, moet je toch enkele keren scoren. Anderzijds had Mignolet amper werk en geven we weinig weg. Maar toch lopen we telkens in de counter. Dat moeten we vermijden”, aldus Clement. “Deze dip is een nieuwe uitdaging, maar ik maakte al erger mee. Ik herinner mij dat ik samen met Vincent (Mannaert, nvdr.) tijdens het kampioenenjaar onder Preud’homme op Gent met de fans moest gaan babbelen. We hadden net 4-1 verloren en ze lieten ons niet naar de bus vertrekken. Dit is echt niet nieuw, hoor. Ik hou van uitdagingen. Dat ik minder goed gezind rondloop, klopt wel. Maar als het allemaal héél goed loopt, ben ik ook de eerste die mijn groep met de voetjes op de grond houdt.”\n\nDe boodschap van Clement: we zien wel op het einde van de rit. “Het resultaat op het einde van de competitie: dat is wat telt voor mij. Soms is de weg daar naar toe veel belangrijker”, zegt de Brugse coach. “We kennen onze werkpunten: het baltempo moet hoger, de efficiëntie moet beter. In vergelijking met vorig jaar spelen ploegen veel lager tegen ons. Soms staan ze zelf bijna in de goal. Samen met de groep hebben we geconcludeerd dat we het onszelf gewoon moeilijk hebben gemaakt.”\n\nMaar om een echte rampstart te vermijden, moet Club Brugge zondag wel iets rapen in Genk, de ex-ploeg van Clement. En de Luminus Arena blijkt niet meteen de favoriete verplaatsing van blauw-zwart. “Het wordt een hete strijd met een warm ontvangst. Voor onze laatste zege hadden we daar zes jaar niet gewonnen. Denken dat we daar zomaar eventjes zullen gaan winnen, is dus naïef”, aldus Clement. “Elke match is nu een uitdaging. Om jezelf scherp te zetten, maar ook omdat vertrouwen terug te winnen. Want als speler krijg je dat niet alleen, je moet er ook zelf naar op zoek.”\n\nEen aderlating voor Club: Diatta, tegen Beerschot een schim van zichzelf, kan zondag waarschijnlijk niet aantreden. “Hij kreeg vorige week een kniestoot tijdens de wedstrijd en trainde nog niet mee deze week”, aldus Clement. Voor Deli, die al twee matchen aan de kant staat met een blessure aan de quadriceps, volgt er wel mogelijk groen licht. Hij deed het grootste deel van de groepstrainingen mee en zit zondag in de selectie.",Clement op zoek naar eerherstel bij ex-ploeg zonder Diatta: “We maken het onszelf moeilijk”
5f4970748acb23784dcfe767,http://feeds.nieuwsblad.be/~r/nieuws/snelnieuws/~3/Jf5gybYyOEE/dmf20200828_97160025,2020-08-28T19:53:02.000Z,"De UCI heeft een onderzoek gelanceerd naar de zware valpartij van Remco Evenepoel tijdens de Ronde van Lombardije. Dat maakte voorzitter David Lappartient vrijdag bekend in het kader van de Tourstart van zaterdag in Nice.\n\nHet supertalent van Deceuninck - Quick-Step dook op 15 augustus in een afdaling een ravijn in en liep daarbij onder anderen een bekkenbreuk op. De voorbije dagen doken op sociale media beelden op waarbij ploegleider Davide Bramati iets uit de achterzak van de gevallen Evenepoel haalt.\n\nCette vidéo du directeur sportif, ex-pro, qui fait les poches de son coureur Remco Evenepoel dans le ravin où il est tombé, juste avant d'en être évacué, fait énormément parler ! A raison ! C'est quoi Davide Bramati que vous lui piquez ainsi ? Pourquoi? #ILombardia THREAD. 1/5 pic.twitter.com/JitMUCy5Yu — ??ntoine VAYER ?? (@festinaboy) August 25, 2020\n\nMeteen werden er heel wat speculaties de wereld ingestuurd want waarover ging het precies? “Niets illegaals”, reageerde de Italiaan bij La Gazzetta dello Sport. “Ik begrijp zelfs niet dat men dat zou kunnen denken. Ik herinner me nog goed dat het een stresserend moment was en dat ik vond dat ik dingen die bij Remco’s rug lagen, weg moest nemen. Kort daarna moest hij dan ook op een brancard gelegd worden. Dus ik heb zijn radiootje, repen, gel, suikers weggenomen en in mijn zak gestoken. Op een foto is ook nog te zien dat zijn helm was verwijderd. Dat is alles.”\n\n“Over welke gegevens hebben we het?”\n\nMaar de UCI wil het voorval toch van naderbij bekijken. “Wij hebben de CADF (een antidopinginstelling, red.) gevraagd om de televisiebeelden verder te onderzoeken en getuigen te ondervragen over het object dat uit de zak van Evenepoel viel”, verklaarde Lappartient op een persmoment bij de start van de Tour de France in Nice.\n\nDe UCI-voorzitter had het ook over data die zouden zijn overgebracht via de fiets van Evenepoel. “De sportief directeur (Bramati, red.) verklaarde dat hij dacht dat Evenepoel was gevallen, aangezien er geen data meer werden verzonden. Over welke data spreken we dan? Het is immers verboden om bepaalde data door te sturen. We bekijken dus ook dit punt. Als het alleen over geografische lokalisatie gaat, is het iets anders. Maar andere data delen is niet toegelaten.”\n\nPloegmanager Patrick Lefevere liet in een korte tweet alvast zijn mening blijken. “Dit is het bewijs dat de CADF niet neutraal is want ze zouden onafhankelijk van de UCI werken. Duidelijk niet waar.”",UCI onderzoekt val van Remco Evenepoel in Lombardije en is vooral geïnteresseerd in wat er “uit zijn achterzak” gehaald werd
5f49707437eabc59d1f5d41d,https://www.hbvl.be/cnt/dmf20200828_97247308/uci-voorzitter-david-lappartient-bevestigt-dat-wk-dit-jaar-plaatsvindt-er-zijn-een-aantal-kandidaten-in-europa,2020-08-28T20:03:30.000Z,"Er komt dit jaar toch nog een WK wielrennen. “Op de normale data, de locatie maken we rond 1 september bekend”, zei David Lappartient, de voorzitter van de internationale wielrenunie UCI, vrijdag in Nice. De wereldtitelstrijd zou aanvankelijk vanaf 20 september plaatsvinden in Zwitserland, niet ver van het hoofdkantoor van de bond, maar de beperkingen rond het coronavirus daar maakten dat onmogelijk.\n\nHet Italiaanse Toscane toonde interesse het evenement over te nemen. Ook Nederland zou in beeld zijn, maar Lappartient weigerde op suggesties in te gaan. “Het gaat door, er zijn een aantal kandidaten in Europa. Meer kan ik nu niet zeggen”, zei de Fransman, die wel vermoedt dat er sprake zal zijn van een beperkt programma. De voorbereidingstijd is te kort om alle categorieën in actie te laten komen.\n\nLappartient, in Nice voor de start van de Tour de France, toonde zich ook een pleitbezorger voor het vrouwenwielrennen. Tourorganisator ASO gaf eerder al aan van plan te zijn in 2022 een meerdaagse koers voor vrouwen te willen organiseren, de opvolger van de Tour Feminin die onder de naam La Grande Boucle Féminin in 2009 voor het laatst werd gehouden. “Ik ben dat enorm aan het pushen, zoals ik ook de komst van Parijs-Roubaix voor vrouwen dit jaar heb gestimuleerd. Het vrouwenwielrennen groeit: er komen meer teams, er is meer interesse en tv-aandacht en het niveau stijgt. Zo’n wedstrijd levert daar ook een grote bijdrage aan.”",UCI-voorzitter David Lappartient bevestigt dat WK dit jaar plaatsvindt: “Er zijn een aantal kandidaten in Europa”
5f4970768319eee645745e80,https://www.standaard.be/cnt/dmf20200828_97247308,2020-08-28T20:03:30.000Z,"Er komt dit jaar toch nog een WK wielrennen. “Op de normale data, de locatie maken we rond 1 september bekend”, zei David Lappartient, de voorzitter van de internationale wielrenunie UCI, vrijdag in Nice. De wereldtitelstrijd zou aanvankelijk vanaf 20 september plaatsvinden in Zwitserland, niet ver van het hoofdkantoor van de bond, maar de beperkingen rond het coronavirus daar maakten dat onmogelijk.\n\nHet Italiaanse Toscane toonde interesse het evenement over te nemen. Ook Nederland zou in beeld zijn, maar Lappartient weigerde op suggesties in te gaan. “Het gaat door, er zijn een aantal kandidaten in Europa. Meer kan ik nu niet zeggen”, zei de Fransman, die wel vermoedt dat er sprake zal zijn van een beperkt programma. De voorbereidingstijd is te kort om alle categorieën in actie te laten komen.\n\nLappartient, in Nice voor de start van de Tour de France, toonde zich ook een pleitbezorger voor het vrouwenwielrennen. Tourorganisator ASO gaf eerder al aan van plan te zijn in 2022 een meerdaagse koers voor vrouwen te willen organiseren, de opvolger van de Tour Feminin die onder de naam La Grande Boucle Féminin in 2009 voor het laatst werd gehouden. “Ik ben dat enorm aan het pushen, zoals ik ook de komst van Parijs-Roubaix voor vrouwen dit jaar heb gestimuleerd. Het vrouwenwielrennen groeit: er komen meer teams, er is meer interesse en tv-aandacht en het niveau stijgt. Zo’n wedstrijd levert daar ook een grote bijdrage aan.”",UCI-voorzitter David Lappartient bevestigt dat WK dit jaar plaatsvindt: “Er zijn een aantal kandidaten in Europa”
5f4970768183c7ecd4fe08ac,https://www.gva.be/cnt/dmf20200828_97361424/uci-onderzoekt-val-van-remco-evenepoel-en-is-vooral-geinteresseerd-in-wat-er-uit-zijn-achterzak-gehaald-werd,2020-08-28T20:14:21.000Z,"De UCI heeft een onderzoek gelanceerd naar de zware valpartij van Remco Evenepoel tijdens de Ronde van Lombardije. Dat maakte voorzitter David Lappartient vrijdag bekend in het kader van de Tourstart van zaterdag in Nice.\n\nHet supertalent van Deceuninck - Quick-Step dook op 15 augustus in een afdaling een ravijn in en liep daarbij onder anderen een bekkenbreuk op. De voorbije dagen doken op sociale media beelden op waarbij ploegleider Davide Bramati iets uit de achterzak van de gevallen Evenepoel haalt.\n\nCette vidéo du directeur sportif, ex-pro, qui fait les poches de son coureur Remco Evenepoel dans le ravin où il est tombé, juste avant d'en être évacué, fait énormément parler ! A raison ! C'est quoi Davide Bramati que vous lui piquez ainsi ? Pourquoi? #ILombardia THREAD. 1/5 pic.twitter.com/JitMUCy5Yu — 🅰ntoine VAYER 📸 (@festinaboy) August 25, 2020\n\nMeteen werden er heel wat speculaties de wereld ingestuurd want waarover ging het precies? “Niets illegaals”, reageerde de Italiaan bij La Gazzetta dello Sport. “Ik begrijp zelfs niet dat men dat zou kunnen denken. Ik herinner me nog goed dat het een stresserend moment was en dat ik vond dat ik dingen die bij Remco’s rug lagen, weg moest nemen. Kort daarna moest hij dan ook op een brancard gelegd worden. Dus ik heb zijn radiootje, repen, gel, suikers weggenomen en in mijn zak gestoken. Op een foto is ook nog te zien dat zijn helm was verwijderd. Dat is alles.”\n\n“Over welke gegevens hebben we het?”\n\nMaar de UCI wil het voorval toch van naderbij bekijken. “Wij hebben de CADF (een antidopinginstelling, red.) gevraagd om de televisiebeelden verder te onderzoeken en getuigen te ondervragen over het object dat uit de zak van Evenepoel viel”, verklaarde Lappartient op een persmoment bij de start van de Tour de France in Nice.\n\nDe UCI-voorzitter had het ook over data die zouden zijn overgebracht via de fiets van Evenepoel. “De sportief directeur (Bramati, red.) verklaarde dat hij dacht dat Evenepoel was gevallen, aangezien er geen data meer werden verzonden. Over welke data spreken we dan? Het is immers verboden om bepaalde data door te sturen. We bekijken dus ook dit punt. Als het alleen over geografische lokalisatie gaat, is het iets anders. Maar andere data delen is niet toegelaten.”",UCI onderzoekt val van Remco Evenepoel en is vooral geïnteresseerd in wat er “uit zijn achterzak” gehaald werd
5f4970768183c7ecd4fe08ad,https://www.gva.be/cnt/dmf20200828_97247308/uci-voorzitter-david-lappartient-bevestigt-dat-wk-dit-jaar-plaatsvindt-er-zijn-een-aantal-kandidaten-in-europa,2020-08-28T20:03:30.000Z,"Er komt dit jaar toch nog een WK wielrennen. “Op de normale data, de locatie maken we rond 1 september bekend”, zei David Lappartient, de voorzitter van de internationale wielrenunie UCI, vrijdag in Nice. De wereldtitelstrijd zou aanvankelijk vanaf 20 september plaatsvinden in Zwitserland, niet ver van het hoofdkantoor van de bond, maar de beperkingen rond het coronavirus daar maakten dat onmogelijk.\n\nHet Italiaanse Toscane toonde interesse het evenement over te nemen. Ook Nederland zou in beeld zijn, maar Lappartient weigerde op suggesties in te gaan. “Het gaat door, er zijn een aantal kandidaten in Europa. Meer kan ik nu niet zeggen”, zei de Fransman, die wel vermoedt dat er sprake zal zijn van een beperkt programma. De voorbereidingstijd is te kort om alle categorieën in actie te laten komen.\n\nLappartient, in Nice voor de start van de Tour de France, toonde zich ook een pleitbezorger voor het vrouwenwielrennen. Tourorganisator ASO gaf eerder al aan van plan te zijn in 2022 een meerdaagse koers voor vrouwen te willen organiseren, de opvolger van de Tour Feminin die onder de naam La Grande Boucle Féminin in 2009 voor het laatst werd gehouden. “Ik ben dat enorm aan het pushen, zoals ik ook de komst van Parijs-Roubaix voor vrouwen dit jaar heb gestimuleerd. Het vrouwenwielrennen groeit: er komen meer teams, er is meer interesse en tv-aandacht en het niveau stijgt. Zo’n wedstrijd levert daar ook een grote bijdrage aan.”",UCI-voorzitter David Lappartient bevestigt dat WK dit jaar plaatsvindt: “Er zijn een aantal kandidaten in Europa”
5f4970778acb23784dcfe774,https://www.tijd.be/r/t/1/id/10248084,2020-08-28T18:23:06.000Z,"Thuiswerk zou ons productiever maken, meer ontspannen en gelukkiger. De ervaring na zes maanden massaal telewerk vertelt een ander verhaal. En het einde is nog lang niet in zicht. Hoe houden we het vol in de home office?\n\nIgnace Decroix is nog nooit zo efficiënt geweest. Op sommige dagen krijgt hij zijn werk als researcher in de helft van de tijd gedaan. Thuis kan hij uren geconcentreerd lezen en denken. Hij heeft geen last meer van de muziek die door de oortjes van collega’s dreunt en hun voortdurend vrolijk gekwetter. De twee uur gewonnen pendeltijd besteedt hij aan sport en lekker koken. ‘De lockdown was een verademing, mijn productiviteit ging door het dak.’\n\nMaar stilaan is de grens tussen werk en privé vervaagd. Hij is langer gaan werken en checkt zijn mails tot ’s avonds laat. Hij heeft last van Zoom-moeheid. ‘Voor de tiende keer dezelfde vraag: Alles goed? Nog geen corona? Eigenlijk wil je zo snel mogelijk weg van dat scherm.’ Hij merkt dat contact verwatert. De aankondiging dat zijn werkgever, de Vlerick Business School, thuiswerk zeker tot december aanhoudt, voelde ‘als een klop van de hamer’. ‘Mijn collega’s zijn soms een bron van verstrooiing, maar ook van creativiteit. Ik mis de spontane koffies en debatten. En het actief luisteren, zonder op je scherm door vijf tabbladen te scrollen.’ Hij houdt van de rust in huis. ‘Maar er zijn geen discussies, geen gedeelde ideeën, geen inspiratie. Je bent alleen met je eigen gedachten.’\n\nTelewerk explodeerde door de Covid- 19-pandemie. Voor de uitbraak van het dodelijke virus werkte amper 7 procent van de Belgische werknemers vooral thuis. Een op de vijf deed het af en toe, gemiddeld een dag per week. Dat plaatje ziet er vandaag helemaal anders uit. Tijdens de lockdown bleef 85 procent van de 21 miljoen m² kantoorruimte in ons land leeg.\n\nNog altijd dringt de Nationale Veiligheidsraad aan op thuiswerk om de verspreiding van het virus tegen te gaan. Grote kantoren, bediend door smalle liften, soms slecht geventileerd en met wisselende en intensieve contacten tussen collega’s zijn potentiële superverspreiders. De traditionele terugkeer na de vakantie blijft dit jaar uit. In een bevraging van de Nationale Bank zeggen bijna twee op drie ondernemingen dat ze de tijdens de pandemie ingevoerde maatregelen aanhouden. Een op de drie verwacht dat thuiswerk nog aan belang wint. Voor ongeveer iedereen die zijn werk op een laptop kan doen, blijft telewerk de norm.\n\nPendeltijd\n\nDat heeft belangrijke voordelen. De gemiddelde pendeltijd in ons land is de afgelopen tien jaar fors aangedikt en bedroeg vorig jaar ruim een uur en een kwartier. Telewerkers zijn blij met die tijdwinst en geven aan dat ze de balans tussen werk en privé meer zelf in de hand hebben. Ze zijn ook meer geconcentreerd als ze niet in een lawaaierig landschapskantoor moeten zitten.\n\nNicholas ‘Nick’ Bloom, econoom en professor aan het Amerikaanse Stanford, een van de beste universiteiten ter wereld, is een fervent thuiswerker die al jaren enthousiaste lezingen houdt over de voordelen ervan. We spreken hem via Zoom in zijn woning in Californië, een staat met zeer veel besmettingen. Met vier kinderen die tegelijk onlineafstandsonderwijs volgen is hij verdreven naar de slaapkamer. ‘Het is hier een beetje chaos.’\n\nBloom is een van de weinige wetenschappers die de impact van langdurig thuiswerk hebben gemeten. In 2010 zette hij een onderzoek op met de Chinese reisorganisatie Ctrip, een beursgenoteerd bedrijf met toen 16.000 werknemers. De CEO wilde groeien zonder extra kantoorruimte te huren in zijn peperdure uitvalsbasis Sjanghai. Bijna 250 vrijwilligers gingen vier op de vijf dagen thuiswerken, negen maanden lang. De resultaten waren verbijsterend. Ze werden zo productief dat elke telewerker het bedrijf 2.000 dollar extra winst opleverde. Het verloop viel drastisch terug. Thuiswerkers werkten meer minuten per shift door kortere pauzes, minder ziektedagen en minder afleiding.\n\nBij twee à drie dagen telewerk per week zijn de voordelen groter dan de nadelen. Nicholas Bloom Professor Stanford\n\nAlleen: na negen maanden stond de helft te popelen om terug te keren. De eenzaamheid en isolatie wogen te zwaar. ‘En dat was voor corona: ze konden hun vrienden en familie nog zien, en ze werkten nog een dag per week op kantoor’, zegt Bloom. Ze betaalden nog een prijs: de thuiswerkers maakten veel minder kans op promotie. ‘De conversaties in de gang, de lunch met de manager, een drankje na het werk: ze blijken heel belangrijk voor je carrière.’\n\nBloom nuanceert ook de fabelachtige efficiëntiewinst. ‘Op korte termijn is die enorm, maar op de lange termijn ben ik niet zo zeker.’ De Chinese medewerkers deden vooral uitvoerende jobs, callcenterwerk. ‘Creativiteit en innovatie vragen om contact.’\n\nInternetverbindingen zijn nog niet snel genoeg om vlot op elkaar in te kunnen spelen. En een videoconferentiebeeld heeft te weinig resolutie en details om nuances in gezichtsuitdrukkingen en in lichaamstaal weer te geven. Bovendien kijken deelnemers aan videocalls naar de camera of naar zichzelf, en niet in elkaars ogen. Dat is volgens psychologen nochtans een belangrijke voorwaarde voor wederzijds vertrouwen, cruciaal voor samenwerking en experiment. Bovendien kan het kantoor ook motivatie stimuleren, zegt Bloom. ‘Noem het inspiratie of competitie, atleten trainen graag samen. Ik loop ook sneller tijdens een wedstrijd dan alleen.’\n\nSteve Jobs\n\nBloom is niet zo optimistisch over het massale telewerk. ‘Het menselijk kapitaal erodeert en persoonlijke banden verslappen. Het is geen toeval dat Steve Jobs geen fan was van telewerk.’ De oprichter van Apple zag toevallige ontmoetingen aan de koffiemachine als een belangrijke creatieve motor. Ook vandaag doet het bedrijf alleen wat de overheid vraagt op het vlak van telewerk, net zoals de grootbank Goldman Sachs. Diens topman David Solomon is een grote voorstander van de fysieke kantoorcultuur. Beide bedrijven varen tegen de stroom in. Bedrijven als Google en Facebook hebben ‘remote first’ ingevoerd tot 2021. Bij Twitter kan het ‘voor altijd’.\n\nHet is duidelijk dat Covid-19 het kantoorlandschap grondig hertekent. Spott, een techstart-up uit Aalst, heeft bij de virusuitbraak in maart meteen zijn kantoor opgezegd. Tijdens de versoepelingen in juni sprak de ploeg van 15 om de twee weken af bij iemand thuis. De reacties waren gemengd, geeft medeoprichter Jonas De Cooman toe. ‘Er zijn mensen vertrokken, anderen waren juist blij. Ik sluit niet uit dat we ooit naar een kantoor terugkeren, maar dat zal toch eerder in een coworking space zijn.’\n\nOok bij Dataroots uit Leuven, een ontwikkelaar van artificiële intelligentie, zijn de plannen voor nieuwe kantoren in Brussel en Antwerpen in de koelkast beland. ‘Ik denk nu eerder aan kleine hubs in de buurt van stations, waar collega’s kunnen afspreken om samen te werken’, zegt CEO Jonas Tundo. ‘Want dat is hard nodig.’ De pint na het werk, de eigen voetbalploeg, de kwartaalmeeting met eten en drankjes voor het hele team: het is allemaal weggevallen. Virtuele alternatieven floreren, zij het soms voor maar even. ‘Collega’s spreken een tijdslot af om samen te gamen. We hebben TakeAway-vouchers uitgedeeld voor de strategische teammeeting, die dit jaar volledig via video is doorgegaan. Maar het blijft erg moeilijk spontaan menselijk contact te simuleren: je zit zo weer een halve dag voor het scherm.’\n\nOm de teamspirit en de samenwerking te stimuleren heeft elk team een eigen uitdaging bedacht, die losstaat van het werk voor klanten. ‘Het is in onze sector erg belangrijk dat mensen van elkaar blijven leren en kennis delen. Vroeger gebeurde dat op een vast moment, op vrijdag. Door met iets extreem uitdagends bezig te zijn, bijvoorbeeld een nieuwe manier van dataverzameling zoeken, bouwen ze samen en zoeken ze bij elkaar oplossingen’, zegt Tundo.\n\nSinds kort mogen er weer zes mensen per dag op kantoor zijn. Via preregistratie wordt bijgehouden wie wanneer samenzit. ‘We tellen 16 nationaliteiten op een ploeg van 40. Het werk is voor hen vaak de belangrijkste vorm van sociaal contact. Maar er zijn ook mensen die door het virus absoluut niet naar kantoor willen komen. Dat respecteren we. Je wil geen besmetting die voorkomen had kunnen worden.’\n\nTelenet bewaakt zijn sterke kantoorcultuur\n\nTelenet was afgelopen maandag een van de eerste grote werkgevers in ons land die besloot zijn personeel de rest van het jaar te laten thuiswerken. Thuiswerk was voor corona eerder uitzonderlijk bij de telecomspeler Telenet. Vandaag werken 2.600 mensen vanuit thuis. ‘De lockdown was een shock’, zegt hr-directeur Kirsten Florentie. ‘We vinden het erg plezant op kantoor. We geloven ook sterk dat een fijne sfeer, onderlinge appreciatie en feedback goed zijn voor de productiviteit.’\n\nTelenet kondigde onlangs aan dat thuiswerk de norm blijft tot 2021, maar koppelde daar wel een plan aan om medewerkers weer op kantoor te krijgen.\n\n‘De jojo van versoepeling en verstrenging creëerde onrust’, zegt Florentie. ‘Nu is er perspectief.’ Met meer whiteboards, individuele post-its, wandelvergaderingen en ontmoetingen op de parking, waar toch minder wagens staan, wil het bedrijf het veilig houden. ‘We hebben ons zo georganiseerd dat tot 30 mensen elkaar kunnen zien. Teams worden met enige regelmaat op kantoor verwacht, behalve voor wie het medisch niet kan.’\n\nHet adviesbureau BDO laat de 850 werknemers zelf bepalen waar ze willen werken, op voorwaarde dat teams onderling afspraken maken. ‘We willen dat een team voldoende aan elkaar hangt’, zegt hr-directeur Wim Galbusera. ‘De werknemers kunnen onderling afspreken hoe het evenwicht tussen thuis en kantoor eruitziet. Hier beginnen straks 80 schoolverlaters. Ook voor hen is het belangrijk bij te kunnen leren van meer ervaren collega’s. Dat gebeurt nu eenmaal ook op kantoor.’\n\nNieuwe werknemers, juniors, jonge ouders, singles en extraverten die zich opladen aan anderen kunnen soms in stilte lijden onder telewerk. Managers getuigen over sluipende burn-outs, plotse underachievers, een cri de coeur in de mailbox in het midden van de nacht. Sommige werknemers krijgen op eigen houtje maar moeilijk grip op hun agenda en takenlijst. Het vraagt een enorme inspanning van leidinggevenden om iedereen strak in het vizier te houden.\n\n‘Voor corona kon ik in de vergaderzaal puur op lichaamstaal al heel goed inschatten of iedereen de briefing begrepen had, en hoe ze het zouden aanpakken’, zegt een manager bij een groot strategisch bureau, dat wegens de discrete klantenrelaties niet met zijn naam in de krant wil. ‘Soms zag je ze zuchten voor de laptop, dan weet je dat je best eens ging kijken. Of je polste in de keuken bij de koffie hoe het loopt. Nu moet alles per e-mail en dat voelt heel indringend.’\n\nHij weet al langer dat hij er nooit van uit mag gaan dat iedereen mee is, maar corona bleek toch een ontnuchterende ervaring. ‘Vooral jonge mensen vinden het lastig om iemand in een hogere positie te contacteren met een vraag. Daar moeten ze nu voor mailen of bellen. Dat is een drempel.’ Het gevolg is dat hij er nog meer ‘bovenop’ moet zitten. ‘Je weet dat je aan het micromanagen bent als je voor een presentatie van 30 pagina’s zelf het skelet opzet, een suggestie voor het design doet en een aanzet voor de inhoud op elke pagina. Of als je uit vakantie WhatsAppjes stuurt: ‘Reageer nú op de mail van de klant aub.’’\n\nHij wil zo helemaal niet zijn, zegt hij. ‘Ik vond het zelf altijd vreselijk, zo’n baas. Ik geef graag een duidelijk kader, en vrijheid. Maar omdat veel informeel overleg nu wegvalt, ben je verplicht gestructureerd, in detail en vooral veel meer te communiceren.’\n\nPeter De Ranter, de oprichter van de softwarebouwer Tilroy in Aartselaar, ervaart de shift naar telewerk als complex en stresserend, ‘zowel voor leidinggevenden als werknemers.’ Van zijn 25 medewerkers werkt 70 procent nog altijd op afstand en dat gaat verbazend goed. Toch heeft hij grote, haast existentiële vragen bij telewerk. ‘Als het maken van software een individuele opdracht wordt, wat maakt een team dan een team? En als de output op afstand dezelfde is, waar zit dan de mens in de vergelijking? Hoe bewaar je connectie in een bedrijf waar iedereen verplicht thuiszit?’\n\nZien we binnenkort vacatures met de boodschap ‘bij ons mag je wel komen werken en ben je steeds welkom onder de collega’s’? Peter De Ranter Tilroy\n\nHij kan geen feitelijk argument geven waarom mensen regelmatig op kantoor moeten zijn. ‘Maar als ik lees dat bedrijven van 2.000 medewerkers enkel op afstand gaan werken, durf ik dat misdadig te noemen. Zien we binnenkort vacatures met de boodschap ‘bij ons mag je wel komen werken en ben je steeds welkom onder de collega’s’?’\n\nIsolatie\n\nHet zijn ook vragen die professor Bloom zich stelt. Op basis van zijn onderzoek concludeert hij dat bij twee à drie dagen telewerk per week de voordelen - het is goedkoper, productiever en beter voor het milieu - groter zijn dan de nadelen van isolatie en contactverlies. ‘Het moet ook altijd een keuze zijn. Dat is op dit moment niet het geval. Vergeet ook niet dat telewerk een van de belangrijkste wapens is tegen de verspreiding van Covid-19. Het is onvoorstelbaar dat de Amerikaanse economie niet helemaal instort, omdat slechts een op de drie on site werkt. Twee derde van de lonen gaat naar thuiswerkers. Zonder Skype, breedbandinternet en clouddiensten als Dropbox zou het niet lukken. We zitten in een work from home economy.’",Hoe houden we het vol in de home office?
5f4970778acb23784dcfe775,https://www.tijd.be/r/t/1/id/10248067,2020-08-28T17:16:40.000Z,"De Halo-polsband is verbonden met de gelijknamige app, die gezondheidsdata analyseert om mensen aan te zetten tot een gezondere levensstijl.\n\nMet een slimme polsband en een bijbehorende app betreedt het Amerikaanse techbedrijf Amazon de markt van de smartwatches en fitnesstrackers. Al wil het bedrijf de Halo vooral ver weg houden van die labels.\n\nHet e-commerce- en technologiebedrijf Amazon bracht donderdag een nieuwe wearable op de markt in de Verenigde Staten: de Amazon Halo. Het is een slimme polsband, maar geen smartwatch of fitnesstracker. Er is geen schermpje dat notificaties spuwt of waarmee je een nummer uit een muziekalbum kan doorspoelen. Amazon zet de Halo vooral in de markt als gezondheidscompagnon, die allerlei data verzamelt over de gebruiker. Die voeden software op basis van artificiële intelligentie (AI). Via de nieuwe gelijknamige Halo-app krijgen de gebruikers gepersonaliseerde analyses en tips om hen aan te zetten tot een gezondere levensstijl.\n\nBij de functies van de slimme polsband behoren bekende toepassingen zoals een stappenteller of een hartslagmeter. Maar met de AI-technologie wil Amazon verder gaan wat al op de markt is. Het bandje meet ook de slaapkwaliteit van de drager, door data over beweging, hartslag en temperatuur te combineren. Via artificiële intelligentie kan de Halo een beeld kan vormen van de slaapfases. De software berekent met al die parameters een globale ‘slaapscore’ op honderd punten.\n\nStemanalyse\n\n50 miljard wearables Met de Halo knokt Amazon zich een weg op de wearablesmarkt, jaarlijks goed voor 50 miljard dollar.\n\nVia een 3D-scan kan de polsband ook het vetpercentage in het weefsel meten, volgens het bedrijf een betere gezondheidsindicator dan absoluut gewicht of BMI (de verhouding tussen gewicht, lengte en leeftijd). Sommige slimme weegschalen doen dat ook, maar Amazon claimt dat het dankzij betere sensoren en AI de nauwkeurigheid bijna kan verdubbelen.\n\nHet meest vernieuwende aan de Halo is de mentale component. 'De algemeen aanvaarde definitie van gezondheid omvat niet alleen het fysieke, maar ook het sociale en emotionele welzijn', zegt Amazon. Daarom zal de Halo ook speuren naar 'energie en optimisme in de stem van de gebruiker om menselijke communicatie en relaties te helpen verbeteren'.\n\nBeelden van het volledige lichaam en spraakfragmenten, dat wordt best intiem. Maar Amazon verzekert de Halo-gebruikers dat hun privacy verzekerd is. De data zijn versleuteld en anoniem, en kunnen op elk moment gewist worden. Bodyscans en stemgeluiden worden automatisch verwijderd zodra ze de juiste data hebben opgeleverd.\n\nDe algemeen aanvaarde definitie van gezondheid omvat niet alleen het fysieke, maar ook het sociale en emotionele welzijn. Amazon Halo-maker\n\nGoogle en Apple\n\nAmazon zou Amazon niet zijn - het bedrijf van Jeff Bezos, de rijkste man op aarde, met een recordbeurswaarde van 1.700 miljard dollar - als daar geen scherp commercieel plan achter school. Het bandje kost in de lanceringsfase 64,99 dollar, waarin een abonnement van zes maanden op de Halo-app inbegrepen is. Die app moet blijvende inkomsten verzekeren, want daarna kost het abonnement 3,99 dollar per maand. De normale prijs voor het polsbandje wordt 99,99 dollar.\n\nZo knokt Amazon zich een weg op de wearablesmarkt, jaarlijks goed voor 50 miljard dollar. De wearable is een van de wapens waarmee techreuzen elkaar bekampen in de strijd om het grootste marktaandeel. Het is - zoals de naam zelf zegt - een draagbaar gadget dat als het ware een verlengde van je smartphone is.",Amazon schudt smartwatchmarkt dooreen... zonder smartwatch
5f49707b8acb23784dcfe77b,https://www.tijd.be/r/t/1/id/10248177,2020-08-28T19:38:10.000Z,"Facebook kondigt belangrijke stappen aan in Spatial Computing. De mogelijkheden zijn immens, de gevaren ook.\n\nHeb ik de voordeur op slot gedaan? Waar liggen de sleutels? Waarom ligt die smartphone op de bovenste verdieping terwijl ik beneden zit? Het zijn kleine irritaties van elke dag. Een robotje dat de sleutels vindt en de smartphone haalt, zou handig zijn.\n\nDaar is uiteraard niet alleen hardware voor nodig. De robots - misschien autonoom bewegende versies van virtuele assistenten zoals Alexa van Amazon of Siri van Apple - moeten in staat zijn te navigeren, te luisteren, te kijken en 3D-ruimtes op te slaan in hun geheugen. Dat is allemaal deel van wat sommigen Spatial Computing noemen, en waar virtual (VR) en augmented reality (AR) toe behoren.\n\nSpatial Computing is een nieuwe manier om met computers om te gaan. Het doet fysieke individuen, virtuele wezens en robots bewegen in een wereld waar het fysieke en het digitale verstrengeld zijn. Irena Cronin en Robert Scoble, twee Amerikaanse experts in dat soort technologie, schreven er pas een boek over, 'The Infinite Retina'. Daarin hebben ze het over een nieuwe technologische revolutie. Het voorwoord is van de hand van Steve Wozniak, de medestichter van Apple.\n\nBelichaamde AI\n\nBig Tech is volop bezig die omwenteling voor te bereiden. Facebook pakte in een blogpost uit met wat het 'nieuwe mijlpalen in belichaamde artificiële intelligentie (AI)' noemt. Het gaat dan over het audiovisuele platform SoundSpaces waarop onderzoekers AI-software kunnen trainen in 3D-omgevingen met heel realistische akoestiek. Concreet kan een robot die voorzien is van die software horen waar precies je smartphone van jetje aan het geven is. De afdeling die werkt aan die technologie heet Facebook Reality Labs. Tot voor heel kort ging ze door het leven als Oculus, bekend voor de gelijknamige VR-headset.\n\nHoe opwindend die ontwikkelingen in Spatial Computing ook mogen zijn, argwaan in het tijdperk van het 'surveillance capitalism' is op zijn plaats.\n\nOok biedt Facebook een kader aan voor het bouwen van 'top-down semantische kaarten' en 'ruimtelijk-semantisch geheugen'. In mensentaal: AI-agenten zouden leren hoe ze naar objecten terugkeren die ze gedurende een tocht door de woning hebben gezien (zoals die sleutels dus) of vragen beantwoorden zoals 'hoeveel stoelen staan rond de tafel'.\n\nBij dat alles meldde het bedrijf van Mark Zuckerberg ook sterke resultaten bij het trainen van AI-agenten in omgevingen die hen niet vertrouwd zijn en waarbij ze moeten gissen wat zich bevindt op plekken die aan het zicht onttrokken zijn, bijvoorbeeld achter of onder een tafel.\n\nVR-dataprivacy\n\nHoe opwindend Spatial Computing ook mag zijn, argwaan in het tijdperk van het 'surveillance capitalism' is op zijn plaats. Facebook schokte de fans van VR door aan te kondigen dat vanaf oktober nieuwe gebruikers van de Oculus VR-headset alleen nog met een Facebook-account kunnen inloggen.",Facebook zoekt je sleutels
5f4970823fa87e9abd03ea1f,https://www.nieuwsblad.be/cnt/dmf20200828_97247308,2020-08-28T20:03:30.000Z,"Er komt dit jaar toch nog een WK wielrennen. “Op de normale data, de locatie maken we rond 1 september bekend”, zei David Lappartient, de voorzitter van de internationale wielrenunie UCI, vrijdag in Nice. De wereldtitelstrijd zou aanvankelijk vanaf 20 september plaatsvinden in Zwitserland, niet ver van het hoofdkantoor van de bond, maar de beperkingen rond het coronavirus daar maakten dat onmogelijk.\n\nHet Italiaanse Toscane toonde interesse het evenement over te nemen. Ook Nederland zou in beeld zijn, maar Lappartient weigerde op suggesties in te gaan. “Het gaat door, er zijn een aantal kandidaten in Europa. Meer kan ik nu niet zeggen”, zei de Fransman, die wel vermoedt dat er sprake zal zijn van een beperkt programma. De voorbereidingstijd is te kort om alle categorieën in actie te laten komen.\n\nLappartient, in Nice voor de start van de Tour de France, toonde zich ook een pleitbezorger voor het vrouwenwielrennen. Tourorganisator ASO gaf eerder al aan van plan te zijn in 2022 een meerdaagse koers voor vrouwen te willen organiseren, de opvolger van de Tour Feminin die onder de naam La Grande Boucle Féminin in 2009 voor het laatst werd gehouden. “Ik ben dat enorm aan het pushen, zoals ik ook de komst van Parijs-Roubaix voor vrouwen dit jaar heb gestimuleerd. Het vrouwenwielrennen groeit: er komen meer teams, er is meer interesse en tv-aandacht en het niveau stijgt. Zo’n wedstrijd levert daar ook een grote bijdrage aan.”",UCI-voorzitter David Lappartient bevestigt dat WK dit jaar plaatsvindt: “Er zijn een aantal kandidaten in Europa”
5f4970823fa87e9abd03ea20,https://www.nieuwsblad.be/cnt/dmf20200828_97160025,2020-08-28T19:53:02.000Z,"De UCI heeft een onderzoek gelanceerd naar de zware valpartij van Remco Evenepoel tijdens de Ronde van Lombardije. Dat maakte voorzitter David Lappartient vrijdag bekend in het kader van de Tourstart van zaterdag in Nice.\n\nHet supertalent van Deceuninck - Quick-Step dook op 15 augustus in een afdaling een ravijn in en liep daarbij onder anderen een bekkenbreuk op. De voorbije dagen doken op sociale media beelden op waarbij ploegleider Davide Bramati iets uit de achterzak van de gevallen Evenepoel haalt.\n\nCette vidéo du directeur sportif, ex-pro, qui fait les poches de son coureur Remco Evenepoel dans le ravin où il est tombé, juste avant d'en être évacué, fait énormément parler ! A raison ! C'est quoi Davide Bramati que vous lui piquez ainsi ? Pourquoi? #ILombardia THREAD. 1/5 pic.twitter.com/JitMUCy5Yu — ??ntoine VAYER ?? (@festinaboy) August 25, 2020\n\nMeteen werden er heel wat speculaties de wereld ingestuurd want waarover ging het precies? “Niets illegaals”, reageerde de Italiaan bij La Gazzetta dello Sport. “Ik begrijp zelfs niet dat men dat zou kunnen denken. Ik herinner me nog goed dat het een stresserend moment was en dat ik vond dat ik dingen die bij Remco’s rug lagen, weg moest nemen. Kort daarna moest hij dan ook op een brancard gelegd worden. Dus ik heb zijn radiootje, repen, gel, suikers weggenomen en in mijn zak gestoken. Op een foto is ook nog te zien dat zijn helm was verwijderd. Dat is alles.”\n\n“Over welke gegevens hebben we het?”\n\nMaar de UCI wil het voorval toch van naderbij bekijken. “Wij hebben de CADF (een antidopinginstelling, red.) gevraagd om de televisiebeelden verder te onderzoeken en getuigen te ondervragen over het object dat uit de zak van Evenepoel viel”, verklaarde Lappartient op een persmoment bij de start van de Tour de France in Nice.\n\nDe UCI-voorzitter had het ook over data die zouden zijn overgebracht via de fiets van Evenepoel. “De sportief directeur (Bramati, red.) verklaarde dat hij dacht dat Evenepoel was gevallen, aangezien er geen data meer werden verzonden. Over welke data spreken we dan? Het is immers verboden om bepaalde data door te sturen. We bekijken dus ook dit punt. Als het alleen over geografische lokalisatie gaat, is het iets anders. Maar andere data delen is niet toegelaten.”\n\nPloegmanager Patrick Lefevere liet in een korte tweet alvast zijn mening blijken. “Dit is het bewijs dat de CADF niet neutraal is want ze zouden onafhankelijk van de UCI werken. Duidelijk niet waar.”",UCI onderzoekt val van Remco Evenepoel in Lombardije en is vooral geïnteresseerd in wat er “uit zijn achterzak” gehaald werd
5f49e0f7e0bea5d6d33aec41,https://www.tijd.be/r/t/1/id/10248172,2020-08-29T02:00:01.000Z,"Dinsdag had zijn eerste 1 september als minister van Onderwijs moeten worden. Maar Ben Weyts draaide noodgedwongen al proef midden mei, toen de scholen geleidelijk weer opengingen na maanden afstandsonderwijs. ‘Ik ben heel kwaad geweest op de Veiligheidsraad.’\n\n‘Oei, wat is het hier drukkend’, zegt Ben Weyts (N-VA) als hij de vergaderzaal van zijn kabinet binnenloopt. Hij probeert een raam open te klappen, maar het blijkt op slot. ‘Tegenwoordig word je verwacht expert in ventilatie te zijn. Gelukkig laat ik me altijd adviseren door mensen die er meer verstand van hebben dan ik.’\n\nVoelt het alsof u zo’n heropening van de scholen al eens hebt meegemaakt?\n\nBen Weyts: ‘Nee, dit is heel anders. Dit is de start die ik altijd gewild heb: een volledige heropening van alle scholen en voor alle leerlingen. Het heeft bloed, zweet en tranen gekost, maar ik ben fier dat we in heel Vlaanderen de eerste week kunnen beginnen in code geel.’\n\n‘Dit is niet alleen een kantelpunt voor het onderwijs, maar voor de hele Vlaamse samenleving. We moeten leren leven met Covid-19 zonder onze welvaart en ons welzijn overboord te gooien. We moeten weer oog hebben voor levenskwaliteit. Wat is anders nog de zin van ons bestaan?’\n\nDat de scholen zo breed open kunnen, gaat ten koste van andere zaken in de maatschappij. ‘Je kunt een taart niet oneindig delen’, zoals virologe Erika Vlieghe zegt.\n\nWeyts: ‘Er is inderdaad voor gekozen van onderwijs een prioriteit te maken. Dat is ook de reden dat ik met het onderwijs de eerste wilde zijn met een concreet scenario voor een heropstart. Dat biedt het voordeel dat je het terrein kan bezetten en iets meer gedaan krijgt van de virologen. Zeker omdat we ook hebben ingespeeld op het maatschappelijk belang. Met de positieve cijfers van vandaag denk ik dat we echt moeten doorzetten.’\n\nIk ben een diplomaat. Hopeloze taken tot een goed einde brengen is mijn drijfveer. Ben Weyt Vlaams minister van Onderwijs\n\nOp het moment dat u dat beslist hebt, waren de cijfers veel minder positief.\n\nWeyts: ‘Het is natuurlijk lastig dat je beslissingen voor de toekomst moet nemen op basis van de informatie van vandaag. Ik kijk liever niet alleen naar het aantal besmettingen, maar ook naar de ziekenhuisopnames. Dat aantal ligt nog altijd laag.'\n\n'Uiteraard nemen we risico’s, ik ga daar niet flauw over doen. Ik wil de bezorgdheden van de virologen en vakbonden daarom ook niet wegwuiven. De emoties lopen soms hoog op tijdens die discussies, maar uiteindelijk slagen we er wel altijd in een gedragen akkoord te bereiken.’\n\nImproviseren\n\nVoor de zomervakantie werden vier kleurcodes afgeklopt met telkens een bijbehorend scenario, afhankelijk van de pandemie. Twee weken geleden werd dat toch nog grondig gewijzigd.\n\nWeyts: ‘Dankzij de draaiboeken moeten we in tijden van crisis niet beginnen te improviseren. Maar aan starheid hebben we niets. De wetenschappelijke inzichten evolueren constant, bijvoorbeeld over mondmaskers en verluchting. Als ik daardoor het recht op onderwijs voor meer leerlingen kan garanderen, dan laat ik zo’n kans niet liggen.'\n\n'De aanpassingen zijn allemaal in het voordeel van ons onderwijs. Zo kan de hele eerste graad secundair bij code oranje toch voltijds naar school gaan en valt de voorgeschreven dag afstandsonderwijs in code geel weg.’\n\nAndersom doen de late aanpassingen vermoeden dat code oranje of rood toch strenger zullen uitvallen dan nu wordt beloofd.\n\nWeyts: ‘Ik kan het niet genoeg benadrukken: de scholen sluiten zoals in maart, dat gebeurt nooit meer. Ik ben heel kwaad geweest op de Veiligheidsraad. Tot een uur voor die vergadering leken alle politieke partners het erover eens dat dat we open konden blijven. Tot het echte staatshoofd van Wallonië in Parijs plots beslist de Franse scholen dicht te gooien.’\n\nMet de positieve coronacijfers van vandaag moeten we echt doorzetten. Ben Weyts Vlaams minister van Onderwijs\n\n‘Onze lijn is duidelijk: we blijven zoveel mogelijk in code geel en gaan alleen uitzonderlijk over naar code oranje, als de lokale situatie dat vereist. We hebben die fijnmazige data. Waarom dan een school in Koekelare laten opdraaien voor een uitbraak in Antwerpen?’\n\nHebt u al zicht op hoeveel gemeenten zich in de gevarenzone bevinden?\n\nWeyts: ‘Die oefening loopt. Als arrondissementen boven de alarmdrempel van 50 besmettingen per 100.000 inwoners zitten, gaat een knipperlichtje branden. Daarna kijkt men naar problematische gemeenten.'\n\n'Daarbij worden veel indicatoren in rekening gebracht: zijn dat grote of kleine gemeenten? Stijgt het aantal besmettingen, of daalt het net? Waar bevindt de uitbraak zich, onder jongeren of in een woon-zorgcentrum? Het is aan de lokale crisiscel om na de eerste schoolweek een voorstel te doen om naar code oranje of rood over te stappen. Finaal moet ik mijn goedkeuring geven.’\n\nBij uitbraken kunnen klassen of scholen in quarantaine worden gezet. Essentieel daarbij is een goed brononderzoek, maar volgens het Centrum voor Leerlingenbegeleiding (CLB) staat dat nog niet op punt.\n\nWeyts: ‘Er waren nog wat wrijvingen tussen het Agentschap Zorg en Gezondheid en het CLB over de track-and-trace. Blijkbaar ligt het moeilijk met de scholen te delen wie al dan niet getest is, omdat het om vertrouwelijke informatie gaat. Maar Stefan Grielens (algemeen directeur van het CLB, red.) heeft me woensdagavond laten weten dat de problemen zijn opgelost en dat hij erop vertrouwt dat de doorstroom naar de callcenters vlot kan verlopen.’\n\nVoor eigen deur\n\nWat als de besmettingen sterk toenemen door het openen van de scholen?\n\nWeyts: ‘Wat de Veiligheidsraad bij een opstoot voor andere maatschappelijke sectoren beslist, daar kan ik me niet over uitspreken. Ik veeg alleen voor eigen deur en stel vast dat het onderwijs er klaar voor is. Zelfs in code rood blijft het basisonderwijs open en kan het hele secundair week om week naar de klas.’\n\nCode rood heeft wel een grote impact op het hoger onderwijs. Universiteiten en hogescholen stappen dan bijna volledig over op afstandsonderwijs. Daarvoor kreeg u vorig semester veel kritiek van studenten.\n\nWeyts: ‘Al wat je doet of laat, levert kritiek op, maar ik moet rekening houden met de realiteit. Studenten zijn nu eenmaal de grootste risicogroep. Ze zijn geografisch heel mobiel, als kotstudenten of pendelstudenten. En naarmate de leeftijd toeneemt, nemen ook de risico’s toe. Niet alleen voor de personen zelf, maar evengoed voor hun contacten, omdat hun ouders en grootouders vaker tot de risicogroep behoren.’\n\nHet onderwijs is een logge tanker die maar moeilijk te keren valt, dat lukt alleen met de nodige dosis empathie. Ben Weyts Vlaams minister van Onderwijs\n\nAls het risico zo groot is, waarom beginnen zij dan ook in code geel? We weten nog niet wat de impact van de herfst op de evolutie van de pandemie wordt.\n\nWeyts: ‘Code geel is voor het hoger onderwijs wat strenger dan voor het secundair. Dat is uitgebreid besproken met de rectoren. Die kan je bezwaarlijk roekeloos noemen. We hebben gekeken naar welke bijdrage het onderwijs kan leveren zonder dat de kwaliteit eronder moet lijden.’\n\nHet gevolg van de lokale kleurcodes is dat een student uit Brussel probleemloos in Leuven kan gaan studeren, maar een Leuvense student niet in Brussel.\n\nWeyts: ‘Dat is de keerzijde van de medaille. Je kunt moeilijk studenten beginnen te weren afhankelijk van waar ze wonen. Dat zou tot totale chaos leiden. Je mag perfect kritiek geven, maar geef dan ook maar eens een werkbaar alternatief. Luc Sels (rector van de KU Leuven en voorzitter van de Vlaamse Interuniversitaire Raad, red.) is me in elk geval heel dankbaar voor de aanpak.’\n\nU kent uw pappenheimers en weet hoe ze tevreden te houden. Van de jarenlange vete tussen de N-VA en de katholieke koepel is nog weinig te merken. Is er dan toch geen nieuwe schoolstrijd?",Ben Weyts: ‘De scholen sluiten we niet meer. Nooit meer’
5f4a19363f5d849487d2473c,https://www.standaard.be/cnt/dmf20200829_91971384,2020-08-29T05:27:54.000Z,"De UCI is een onderzoek gestart naar de zware valpartij van Remco Evenepoel tijdens de Ronde van Lombardije. Op beelden op sociale media is immers te zien hoe ploegleider Davide Bramati iets uit de achterzak van Evenepoel wegstopt. Teammanager Patrick Lefevere van Deceuninck - Quick-Step reageert ontstemd. ‘Een onschuldig ­bidonnetje wordt gebruikt om de integriteit van Remco in twijfel te trekken.’\n\nEvenepoel dook op 15 augustus in een afdaling een ravijn in en liep daarbij onder anderen een bekkenbreuk op. De voorbije dagen doken op sociale media beelden op, waarop te zien is dat ploegleider Davide Bramati iets uit de achterzak van de gevallen renner haalt. Meteen werden er heel wat speculaties de wereld ingestuurd. In die mate dat de internationale wielerunie UCI vroeg om een onderzoek te openen.\n\nCette vidéo du directeur sportif, ex-pro, qui fait les poches de son coureur Remco Evenepoel dans le ravin où il est tombé, juste avant d'en être évacué, fait énormément parler ! A raison ! C'est quoi Davide Bramati que vous lui piquez ainsi ? Pourquoi? #ILombardia THREAD. 1/5 pic.twitter.com/JitMUCy5Yu — ??ntoine VAYER ?? (@festinaboy) August 25, 2020\n\nIn zijn column in Het Nieuwsblad reageert Patrick Lefevere op dat onderzoek. ‘Wat is er gebeurd? Bramati is na de val van Remco afgedaald in de ravijn en heeft alle harde voorwerpen verwijderd om hem van bijkomende blessure te vrijwaren: zijn helm, zijn radio en ook een bidon – in dit geval een houdertje van maar een paar centimeter groot. Wat zit er in zo’n bidon? Cola, Red Bull of een beetje cafeïne. Niks dat verboden is. In die van ons zitten al zeker geen pijnstillers, want onze ploeg doet niet aan smeerlapperij.’\n\nOok in een korte tweet liet Lefevere alvast zijn mening blijken. ‘Dit is het bewijs dat de CADF niet neutraal is want ze zouden onafhankelijk van de UCI werken. Duidelijk niet waar.’\n\nMaar de UCI wil het voorval toch van naderbij bekijken. ‘Wij hebben de CADF (een antidopinginstelling, red.) gevraagd om de televisiebeelden verder te onderzoeken en getuigen te ondervragen over het object dat uit de zak van Evenepoel viel’, verklaarde voorzitter Lappartient op een persmoment bij de start van de Tour de France in Nice.\n\nOok ‘data’ bekeken\n\nLappartient had het ook over data die zouden zijn overgebracht via de fiets van Evenepoel. ‘De sportief ­directeur (Bramati, nvdr.) verklaarde dat hij dacht dat Evenepoel was ­ge­vallen, aangezien er geen data meer ­werden verzonden. Over welke data spreken we dan? Het is immers verboden om bepaalde data door te sturen. We bekijken dus ook dit punt. Als het alleen over geografische lokalisatie gaat, is het iets anders. Maar andere data ­delen is niet toegelaten.’",UCI wil weten wat uit achterzak Evenepoel werd gehaald na va...
5f4a193a7606c0ce4c82d8ae,https://www.tijd.be/r/t/1/id/10248232,2020-08-29T06:32:45.000Z,"Musk stelde vrijdag Getrude voor. Een van de drie varkens die een Neuralink-chip in hun brein zouden hebben.\n\nMet het varken Gertrude wil Tesla-entrepreneur Elon Musk aantonen dat zijn bedrijf Neuralink er in is geslaagd hersenen aan te sluiten op machines. Via implantaten in de hersenen wil Neuralink op termijn bepaalde hersenziekten beter behandelen.\n\nTijdens een streamingevent stelde Musk vrijdag Gertrude voor, een varken dat Neuralink intussen heeft uitgerust met implantaten met daaraan een net van ultradunne draden. Aan die draden zijn sensoren gekoppeld die de hersenactiviteit meten. 'Een fitbit in je schedel', noemt Musk het.\n\nDe technologie - het implantaat is niet groter dan een muntstuk - moet veel preciezer werken dan een klassiek electro-encefalogram en moet op termijn bepaalde hersenziekten behandelen of mensen met verlammingsverschijnselen beter kunnen helpen. Door de facto de hersenen aan een machine te linken, zou het bijvoorbeeld mogelijk kunnen worden om zonder handen een computer te bedienen.\n\nDe technologie zou op termijn ook mensen met neurologische aandoeningen zoals de ziekte van parkinson of epilepsie moeten kunnen helpen. Volgens Musk zouden mensen die verlamd zijn na een ruggenmergletsel in de toekomst mogelijk weer kunnen lopen met dit nieuwe type hersenimplantaten.\n\nDe demo van vrijdag was bedoeld om te tonen hoever de technologie vandaag als staat. Musk gaf wel geen wetenschappelijke data vrij. Tijdens de streaming kwamen vrijdag drie varkens aan bod: Gertrude, een ander varken waar het implantaat al uit was weggehaald en nog steeds gezond was, en een derde varken dat nog niet was behandeld. Tijdens de demo toonde Neuralink Gertrudes hersenactiviteit als ze met haar snuit eten of stro aan het besnuffelen was.\n\nSchermvullende weergave ©AFP\n\nAuto besturen met je brein\n\nMusk beweert dat Neuralink de mensheid in staat zal stellen om te kunnen concurreren met artificiële intelligentie. Tijdens het event vrijdag opperde de entrepreneur de mogelijkheid dat we in de toekomst een Tesla-auto kunnen laten komen met ons brein of computerspelletjes spelen.\n\nMusk gaf vrijdag mee dat hij voor zijn hersenimplantaten al de steun heeft gekregen van de Amerikaanse medische waakhond, de FDA. Die bestempelde de Neuralink-technologie als een 'breakthrough device'. Daardoor krijgen de nieuwe implantaten een soort voorkeursbehandeling waardoor ze in principe sneller op de markt kunnen komen.",Musk plaatst chip in hersenen varken
5f4b6ab8c5c4018b4df54779,https://www.tijd.be/r/t/1/id/10248245,2020-08-30T07:04:26.000Z,"De nieuwe regels die Peking heeft ingevoerd voor de export van nieuwe technologieën, maakt de overnamestrijd rond de Amerikaanse activiteiten van het hyperpopulaire TikTok er alleen maar ingewikkelder op.\n\nHet Chinese ministerie van Handel besliste dit weekend dat het zijn exportbeleid voor technologie rond artificiële intelligentie nog bijschaaft. Bedrijven die technologie rond spraak- en tekstherkenning gebruiken of algoritmes voor gedetailleerde data-analyse gebruiken, zullen voortaan een licentie bij het ministerie van Handel moeten aanvragen voor ze naar het buitenland exporteren.\n\nDoor de nieuwe maatregelen lijken de gemoederen nog wat hoger te zullen oplopen in de nu al bitse tech-oorlog tussen China en de Verenigde Staten. Vooral de soap rond de razend populaire video-app lijkt er nog wat ingewikkelder door te zullen worden.\n\nOvernamegesprekken in laatste rechte lijn\n\nDe Amerikaanse president Donald Trump eiste eerder deze maand dat de Amerikaanse poot van Bytedance, het Chinese bedrijf boven Tiktok, wordt verkocht aan een onderneming uit de VS. Dat doet Trump naar eigen zeggen uit bezorgdheid over de privacy van de Amerikanen. Als er geen deal komt, dreigt het Witte Huis ermee TikTok te bannen in de VS.\n\nIntussen hebben zich al heel wat kandidaten aangediend om de Amerikaanse tak van Tiktok over te nemen. Afgelopen vrijdag werd nog bekend dat de techreus Microsoft en de supermarktketen Wal-Mart samenwerken om de TikTok-prooi in handen te krijgen. Ook het technologiebedrijf Oracle toont interesse, net zoals de Londense investeringsmaatschappij Centricus. Volgens bronnen dicht bij de onderhandelingstafel zou er zelfs nog deze week een deal uit de bus kunnen vallen.\n\nChinese algoritmes\n\nMaar de nieuwe zet van Peking maakt dat nu iets minder evident. Voor het tot een verkoop van haar Amerikaanse activiteiten overgaat, zal moederbedrijf ByteDance eerst goed moeten controleren of het de nieuwe regels rond technologie-export respecteert, liet een regeringsbron verstaan aan het Chinese persagentschap Xinhua.\n\nOf Tiktok nu in Amerikaanse handen is of niet, de videoapp zal zeker gedeeltelijk blijven draaien op algoritmes die in China werden ontwikkeld door ByteDance. En dat zomaar in handen geven van een buitenlandse overnemer, zou volgens de nieuwe regels niet meer kunnen.",China maakt TikTok-verkoop nog wat moeilijker
5f4bdb33a4d92b52683ea6d6,https://www.nieuwsblad.be/cnt/dmf20200830_94655445,2020-08-30T13:05:25.000Z,"Waze-gebruikers die vanaf dinsdag, de eerste schooldag, in een schoolomgeving passeren zullen daarvan verwittigd worden. Zo weten ze dat ze voorzichtig moeten zijn.\n\n“Na de (lange) zomervakantie is het soms wat zoeken en even wennen voor jongeren die terug naar school moeten. Het risico op ongevallen is groter dan anders. Met een groep vrijwilligers hebben we daarom een tool gemaakt waardoor gebruikers in de Waze-app een waarschuwing krijgen als ze in de buurt van een school komen”, zegt Bert Schoofs van Waze Belgium.\n\nMet deze Back to School-actie willen ze ’s ochtends en ’s avonds de aandacht trekken van de Waze-gebruikers en hen attent maken op de jonge weggebruikers die zich voor het eerst sinds lang weer in het verkeer begeven om naar school te gaan.\n\n“Wie in de buurt van een school komt met de wagen zal vanaf de eerste schooldag ook een pop-up op zijn scherm krijgen waarin hem of haar gevraagd wordt om extra voorzichtig te rijden.\n\n“Onze Waze-vrijwilligers hebben bijna alle Vlaamse lagere schoolingangen aangeduid op de Waze kaart. Dankzij wegstatus.be, een mobiliteitspartner gespecialiseerd in het verwerken van Opendata, worden deze locaties tijdens de school-spitsuren zichtbaar gemaakt voor de app-gebruikers die dan tegelijk onderweg zijn. Bestuurders die de app gebruiken krijgen dan een visuele indicatie en meestal ook een gesproken waarschuwing op voldoende afstand van de schoolpoort”, zegt Schoofs nog.",Waze gaat je voortaan waarschuwen als je in schoolomgeving k...
5f4bdb33ce6d2a92ee3777a7,https://www.nieuwsblad.be/cnt/dmf20200830_95626042,2020-08-30T15:37:44.000Z,"Tijdens de openingsrit van de Tour de France op zaterdag moesten de renners nog stapvoets afdalen, want door de regen lagen de wegen rond het Zuid-Franse Nice er nog spekglad bij. Een dag later waren de regenwolken echter weggetrokken en konden de renners zich dus opnieuw uitleven in de afdalingen. Wat ze ook prompt deden: volgens de officiële GPS-data haalde Luka Mezgec (Mitchelton-Scott) zelfs een topsnelheid van 94,2 kilometer per uur in de afdaling van La Colmaine. Hallucinant.",Daags na levensgevaarlijke omstandigheden: Tourpeloton raast aan bijna 100 kilometer per uur naar beneden in afdaling
5f4bdb34425df8d6fa5aada0,http://feeds.nieuwsblad.be/~r/nieuws/snelnieuws/~3/rQ_uzOhNwsk/dmf20200830_94655445,2020-08-30T13:05:25.000Z,"Waze-gebruikers die vanaf dinsdag, de eerste schooldag, in een schoolomgeving passeren zullen daarvan verwittigd worden. Zo weten ze dat ze voorzichtig moeten zijn.\n\n“Na de (lange) zomervakantie is het soms wat zoeken en even wennen voor jongeren die terug naar school moeten. Het risico op ongevallen is groter dan anders. Met een groep vrijwilligers hebben we daarom een tool gemaakt waardoor gebruikers in de Waze-app een waarschuwing krijgen als ze in de buurt van een school komen”, zegt Bert Schoofs van Waze Belgium.\n\nMet deze Back to School-actie willen ze ’s ochtends en ’s avonds de aandacht trekken van de Waze-gebruikers en hen attent maken op de jonge weggebruikers die zich voor het eerst sinds lang weer in het verkeer begeven om naar school te gaan.\n\n“Wie in de buurt van een school komt met de wagen zal vanaf de eerste schooldag ook een pop-up op zijn scherm krijgen waarin hem of haar gevraagd wordt om extra voorzichtig te rijden.\n\n“Onze Waze-vrijwilligers hebben bijna alle Vlaamse lagere schoolingangen aangeduid op de Waze kaart. Dankzij wegstatus.be, een mobiliteitspartner gespecialiseerd in het verwerken van Opendata, worden deze locaties tijdens de school-spitsuren zichtbaar gemaakt voor de app-gebruikers die dan tegelijk onderweg zijn. Bestuurders die de app gebruiken krijgen dan een visuele indicatie en meestal ook een gesproken waarschuwing op voldoende afstand van de schoolpoort”, zegt Schoofs nog.",Waze gaat je voortaan waarschuwen als je in schoolomgeving komt
5f4cbc3493c0af0c9ea123f0,http://feeds.nieuwsblad.be/~r/economie/algemeen/~3/A5dgyakeg6M/dmf20200831_91793605,2020-08-31T04:22:32.000Z,"Het Amerikaanse telecombedrijf CenturyLink heeft zondag te kampen gehad met een netwerkpanne van enkele uren, die gevolgen had voor websites, streamingplatformen en videospellen in de Verenigde Staten en Europa.\n\n“Op 30 augustus waren klanten in verschillende internationale markten getroffen door een panne op ons netwerk”, bevestigt het bedrijf aan het Franse persagentschap AFP. “We kunnen bevestigen dat alle diensten hersteld werden om 11.12 uur (15.12 uur GMT)”, aldus CenturyLink. Volgens de website Downdetector duurde de panne meer dan vijf uur.\n\nZeker 10.000 klanten van het bedrijf uit Monroe in Louisiana kampten urenlang met verbindingsproblemen, aldus Downdetector. Onder hen grote namen zoals Amazon, eBay, Starbucks, streamingplatform Hulu en videospellen PlayStation network en XBox Live. CenturyLink preciseerde niet wat de oorzaak voor de panne was, maar die zou gelinkt kunnen zijn aan problemen in het netwerk van een van zijn datacenters, luidt het op de website van het bedrijf.\n\nIn 2018 was CenturyLink ook slachtoffer van een zware bug die gevolgen had voor geldautomaten en noodoproepen (911) in de Verenigde Staten.",Urenlange panne bij Amerikaans bedrijf had wereldwijd gevolgen voor websites
5f4cbc348c45e7f03777fccc,https://www.nieuwsblad.be/cnt/dmf20200831_91793605,2020-08-31T04:22:32.000Z,"Het Amerikaanse telecombedrijf CenturyLink heeft zondag te kampen gehad met een netwerkpanne van enkele uren, die gevolgen had voor websites, streamingplatformen en videospellen in de Verenigde Staten en Europa.\n\n“Op 30 augustus waren klanten in verschillende internationale markten getroffen door een panne op ons netwerk”, bevestigt het bedrijf aan het Franse persagentschap AFP. “We kunnen bevestigen dat alle diensten hersteld werden om 11.12 uur (15.12 uur GMT)”, aldus CenturyLink. Volgens de website Downdetector duurde de panne meer dan vijf uur.\n\nZeker 10.000 klanten van het bedrijf uit Monroe in Louisiana kampten urenlang met verbindingsproblemen, aldus Downdetector. Onder hen grote namen zoals Amazon, eBay, Starbucks, streamingplatform Hulu en videospellen PlayStation network en XBox Live. CenturyLink preciseerde niet wat de oorzaak voor de panne was, maar die zou gelinkt kunnen zijn aan problemen in het netwerk van een van zijn datacenters, luidt het op de website van het bedrijf.\n\nIn 2018 was CenturyLink ook slachtoffer van een zware bug die gevolgen had voor geldautomaten en noodoproepen (911) in de Verenigde Staten.",Urenlange panne bij Amerikaans bedrijf had wereldwijd gevolgen voor websites
5f4cbc3693c0af0c9ea123f4,https://www.standaard.be/cnt/dmf20200831_91812708,2020-08-31T04:59:27.000Z,"Het Amerikaanse telecombedrijf CenturyLink heeft zondag te kampen gehad met een netwerkpanne van enkele uren, die gevolgen had voor websites, streamingplatformen en videospellen in de Verenigde Staten en Europa.\n\n‘Op 30 augustus waren klanten in verschillende internationale markten getroffen door een panne op ons netwerk’, bevestigt het bedrijf aan het Franse persagentschap AFP. ‘We kunnen bevestigen dat alle diensten hersteld werden om 11.12 uur (15.12 uur GMT)’, aldus CenturyLink. Volgens de website Downdetector duurde de panne meer dan vijf uur.\n\nZeker 10.000 klanten van het bedrijf uit Monroe in Louisiana kampten urenlang met verbindingsproblemen, aldus Downdetector. Onder hen grote namen zoals Amazon, eBay, Starbucks, streamingplatform Hulu en videospellen PlayStation network en XBox Live. CenturyLink preciseerde niet wat de oorzaak voor de panne was, maar die zou gelinkt kunnen zijn aan problemen in het netwerk van een van zijn datacenters, luidt het op de website van het bedrijf.\n\nIn 2018 was CenturyLink ook slachtoffer van een zware bug die gevolgen had voor geldautomaten en noodoproepen (911) in de Verenigde Staten.",Urenlange panne bij Amerikaanse CenturyLink had wereldwijd gevolgen voor websites
5f4cbc390ab742abbaa9310d,https://www.knack.be/nieuws/auto/range-rover-lanceert-luxueuze-evoque-autobiography/article-belga-1635489.html,2020-08-31T08:40:08.000Z,"De nieuwe Range Rover Evoque Autobiography positioneert zich aan de top van het gamma en combineert een elegant en luxueus design met een waaier aan efficiënte geëlektrificeerde motoren en het geavanceerde infotainmentsysteem van Land Rover, 'Pivi'.\n\nDe Range Rover-familie viert dit jaar haar vijftigste verjaardag en als topmodel van het gamma compacte SUV's belichaamt de nieuwe Evoque Autobiography het raffinement en de luxe die Range Rover al vijf decennia lang typeren. Dit vlaggenschip heeft opvallende en elegante designaccenten in zijn koetswerk en een luxueus interieur. Er is bovendien een oplaadbare hybrideversie voor klanten die een duurzamere, efficiëntere compacte luxe-SUV zoeken.\n\nNa de lancering van de oplaadbare hybridewagen P300e eerder in 2020, is de Evoque nu verkrijgbaar met nieuwe motoropties. Twee vernieuwde viercilinder Ingenium-dieselmotoren beschikken allebei over de MHEV-technologie (Mild Hybrid Electric Vehicle). Deze motoren zijn verkrijgbaar in versies met 165 en 200 pk. Ze zijn daarmee krachtiger dan hun voorgangers, en bieden lagere CO2- en verbruikscijfers.\n\nDe eerste 1.5 Ingenium-driecilinder-benzinemotor voor de Range Rover Evoque is verkrijgbaar met een achttrapsautomaat, en fungeert als efficiënt instapmodel. Deze P160, die ook de oplaadbare hybrideversie P300e aandrijft, levert 160 pk en een koppel van 260 Nm. Dankzij zijn lichte constructie en voorwielaandrijving resulteert dat vermogen in een degelijke mix van prestaties en zuinigheid. Daarnaast hebben klanten ook nog steeds de keuze uit een brede waaier van bijkomende benzinemotoren met de P200, P250 en P300, die zijn uitgerust met MHEV-technologie.\n\nOok de digitale ervaring in de Evoque wordt naar een nieuw niveau getild door de introductie van het geavanceerde Pivi-infotainmentsysteem. Zodra het systeem wordt ingeschakeld, is het klaar om te vertrekken. Een data-abonnement en een batterij elimineren elke vertraging. Software-updates zijn gratis beschikbaar 'over the air' via de ingebouwde dataverbinding van het voertuig en kunnen zelfs op een tijdstip worden gepland. Zo beschikken klanten steeds over de nieuwste kaarten, apps en voertuigfuncties zonder dat ze een concessie hoeven te bezoeken.(Belga)\n\nDe Range Rover-familie viert dit jaar haar vijftigste verjaardag en als topmodel van het gamma compacte SUV's belichaamt de nieuwe Evoque Autobiography het raffinement en de luxe die Range Rover al vijf decennia lang typeren. Dit vlaggenschip heeft opvallende en elegante designaccenten in zijn koetswerk en een luxueus interieur. Er is bovendien een oplaadbare hybrideversie voor klanten die een duurzamere, efficiëntere compacte luxe-SUV zoeken.Na de lancering van de oplaadbare hybridewagen P300e eerder in 2020, is de Evoque nu verkrijgbaar met nieuwe motoropties. Twee vernieuwde viercilinder Ingenium-dieselmotoren beschikken allebei over de MHEV-technologie (Mild Hybrid Electric Vehicle). Deze motoren zijn verkrijgbaar in versies met 165 en 200 pk. Ze zijn daarmee krachtiger dan hun voorgangers, en bieden lagere CO2- en verbruikscijfers.De eerste 1.5 Ingenium-driecilinder-benzinemotor voor de Range Rover Evoque is verkrijgbaar met een achttrapsautomaat, en fungeert als efficiënt instapmodel. Deze P160, die ook de oplaadbare hybrideversie P300e aandrijft, levert 160 pk en een koppel van 260 Nm. Dankzij zijn lichte constructie en voorwielaandrijving resulteert dat vermogen in een degelijke mix van prestaties en zuinigheid. Daarnaast hebben klanten ook nog steeds de keuze uit een brede waaier van bijkomende benzinemotoren met de P200, P250 en P300, die zijn uitgerust met MHEV-technologie.Ook de digitale ervaring in de Evoque wordt naar een nieuw niveau getild door de introductie van het geavanceerde Pivi-infotainmentsysteem. Zodra het systeem wordt ingeschakeld, is het klaar om te vertrekken. Een data-abonnement en een batterij elimineren elke vertraging. Software-updates zijn gratis beschikbaar 'over the air' via de ingebouwde dataverbinding van het voertuig en kunnen zelfs op een tijdstip worden gepland. Zo beschikken klanten steeds over de nieuwste kaarten, apps en voertuigfuncties zonder dat ze een concessie hoeven te bezoeken.(Belga)",Range Rover lanceert luxueuze Evoque Autobiography
5f4cf4737b1991e40d26fcae,https://vrtnws.be/p.dLOAmY9Bm,2020-08-31T10:52:30.000Z,"Het ILVO, Instituut voor Landbouw en Visserij onderzoek in Merelbeke, werkt aan een 'bodempaspoort' voor landbouwgronden. Het is een soort medisch dossier dat meer kennis kan puren uit aan elkaar gekoppelde bodem-databases van meerdere jaren. ""Je ziet dan beter hoe de bodemkwaliteit evolueert, en die is superbelangrijk in het beletten van erosie. Bodems met voldoende humus, koolstof, bodemleven en een goede waterhuishouding (geen verdichting) zijn cruciaal om afstromend water en erosie tegen te gaan. Met het paspoort zie je meteen welke gewassen er in het verleden op een akker zijn geteeld, hoe het veld is bewerkt en waar en waarom er problemen ontstaan "", zegt Greet Ruysschaert van ILVO. Over enkele jaren moet het systeem raadpleegbaar zijn.",'Bodempaspoort' moet erosie in Vlaamse Ardennen tegengaan
5f4cf47672240481a40c7692,https://www.demorgen.be/nieuws/google-data-van-antwerpen-tonen-aan-meer-thuisblijven-heeft-curve-helpen-ombuigen~b00265aa/,2020-08-31T11:26:00.000Z,"Een analyse van Google-data over mobiliteit in Antwerpen toont aan dat thuisblijven wel degelijk geholpen heeft om de besmettingscurve om te buigen. ‘Dankzij deze collectieve inspanning hebben we veel ziekenhuisopnames en overlijdens kunnen vermijden’, zei viroloog Steven Van Gucht tijdens de persconferentie over het coronavirus.",Google-data van Antwerpen tonen aan: ‘Meer thuisblijven heeft curve helpen ombuigen’
5f4d2cbe2b39c79836d1bc6c,https://www.tijd.be/r/t/1/id/10248406,2020-08-31T15:02:36.000Z,"In enkele dagen kondigden China en de VS nieuwe beperkende maatregelen af tegen elkaar.\n\nHet leek even wat te kalmeren met de technologie-oorlog tussen de VS en China maar nu laait het conflict toch weer op. Het Chinese ministerie van Handel besliste dit weekend dat het zijn exportbeleid voor technologie rond artificiële intelligentie bijschaaft.\n\nBedrijven die algoritmes voor getailleerde data-analyse gebruiken zullen voortaan een licentie bij het ministerie moeten aanvragen voor ze naar het buitenland exporteren. De Chinese maatregelen maken het weer moeilijker om de Amerikaanse tak van TikTok te verkopen.\n\nEerder liet de Amerikaanse president Donald Trump weten dat hij TikTok vanaf half september wil verbieden, tenzij eigenaar ByteDance er tegen dan in slaagt de Amerikaanse tak te verkopen. De softwaregigant Microsoft lijkt in samenwerking met supermarktketen Walmart de belangrijkste gegadigde.\n\nMeer olie op het vuur",Technologie-oorlog laait weer op
5f4d2cbffc847eb30b0ceab3,https://www.tijd.be/r/t/1/id/10248386,2020-08-31T13:42:36.000Z,"De Amerikaanse beurzen gaan hoger. Het biotechbedrijf Aimmune Therapeutics wordt overgenomen door Nestlé. Apple en Tesla splitsen hun aandelen.\n\nWall Street noteert in de min. Beleggers zijn voorzichtig doordat het Chinese ministerie van Handel dit weekend besliste dat het zijn exportbeleid voor technologie voor artificiële intelligentie bijschaaft. Bedrijven die algoritmes voor getailleerde data-analyse gebruiken, moeten voortaan een licentie bij het ministerie aanvragen voor ze exporteren. De nieuwe maatregelen verslechteren de toch al slechte relatie tussen de VS en China.\n\nDe Dow Jones verloor rond 15.45 uur 0,4 procent.\n\nApple en Tesla\n\nVoor sommige beleggers was het mogelijk even schrikken, want de techreus Apple en de elektrische-automaker Tesla openden maandag respectievelijk 75 en 80 procent lager. Dat komt geheel door de aandelensplit die beide bedrijven hebben doorgevoerd. Apple splitste in vier en Tesla splitste in vijf.\n\nAandelen voor één euro | Bull, Bear & Bas\n\nDe splitsing maakt dat de techaandelen vlotter te verhandelen zijn. Dat is belangrijk voor het oprukkende leger van jonge beleggers die massaal geld in de beurs stoppen via hippe beleggingsapps als Robinhood en BUX.\n\nGecorrigeerd voor de splitsing gaat Apple 1,4 procent hoger en wint Tesla 0,2 procent.\n\nAimmune Therapeutics\n\nAimmune Therapeutics explodeert op de New Yorkse beurs: het aandeel gaat 171 procent hoger. Dat komt omdat Nestlé de biotechspeler overneemt. De Zwitserse voedselreus betaalt 34,50 dollar per aandeel, een premie van 174 procent op de slotkoers van 12,60 dollar vrijdag op Nasdaq.\n\nDe gezondheidsdivisie van Nestlé bezat al 26 procent van de aandelen van Aimmune. Samen met dat deel van de aandelen heeft de overnamedeal een ondernemingswaarde van zo'n 2,6 miljard dollar. De overname moet in het vierde kwartaal rond zijn.\n\nHet Zwitserse bedrijf waardeert de groep om zijn anti-allergiemiddel Plaforzia. 'Aimmunes Plaforzia is het eerste en enige geneesmiddel om de hevigheid van een allergische aanval door pindanoten te verminderen', zegt Nestlé over de biotechgroep. 'De transactie combineert onze kennis op het gebied van voeding met een van de innovatiefste bedrijven op het gebied van behandelingen van voedselallergieën. Samen zijn we in staat een brede waaier aan oplossingen aan te bieden die de levens van mensen met voedselallergieën zullen veranderen.'\n\nBerkshire Hathaway\n\nWarren Buffett, die zondag 90 jaar werd, plaatst een miljardenzet op de Japanse economie. Zijn vehikel Berkshire Hathaway kocht over de voorbije twaalf maanden een belang van telkens bijna 5 procent in de brokers Itochu, Marubeni, Mitsubishi Corp, Mitsui en Sumitomo. De aandelen van die vijf bedrijven stegen op de beurs van Tokio telkens met minstens 5 procent na het bericht daarover van Berkshire. In totaal gaat het om een investering van meer dan 6 miljard dollar.\n\nDe brokers zijn voornamelijk actief in de handel van energie en ruwe grondstoffen. Ze noteren alle vijf onder de boekwaarde en bieden een hoog dividendrendement. 'Deze brokers genereren hoge kasstromen en hun businessmodel is niet zo gemakkelijk na te bootsen', zegt Thanh Ha Pham, analist van Jefferies Japan, aan Bloomberg.",Nestlé-prooi explodeert op Nasdaq
5f4d64f6d67b93a92cad71dd,https://www.tijd.be/r/t/1/id/10248454,2020-08-31T17:54:55.000Z,"De scholen gaan op 1 september voorlopig open na een lange periode van afstandsonderwijs. Hoe gaat dat coronaproof in zijn werk?\n\nHoelang blijven de scholen volledig open?\n\nMidden augustus werd beslist dat alle Vlaamse en Brusselse scholen de eerste week van september volledig open kunnen. Na die week is het aan de lokale besturen om te kiezen of van code geel naar code oranje wordt overgestapt. Dat gebeurt op basis van data van de veiligheidscellen van de overheid. Bij 50 besmettingen per 100.000 inwoners op niveau van het arrondissement gaat een eerste alarmsignaal af. Maar ook andere factoren spelen mee, zoals de vraag of het aantal besmettingen nog stijgt en bij welke leeftijd het virus circuleert.\n\nWanneer mag of moet ik mijn kind thuishouden?\n\nAls algemene regel geldt dat alle leerlingen naar school moeten. Alleen zieke kinderen of kinderen die tot de risicogroep behoren, hebben een gegronde reden om afwezig te zijn. Dat ouders of familieleden tot de risicogroep behoren, volstaat dus niet. Bij afwezigheid wordt het kind als spijbelaar beschouwd.\n\nEen ziek kind hou je thuis, maar dat moet niet bij de minste verkoudheid. Indicatoren zijn koorts, hoest, een combinatie van symptomen of reuk- en smaakverlies. Bij twijfel contacteer je best de huisarts.\n\nWie terugkomt van vakantie uit een rode zone moet veertien dagen in quarantaine. Scholen mogen leerlingen die terugkomen uit een oranje zone niet weigeren, maar ouders wordt gevraagd vrijwillig hun verantwoordelijkheid te nemen en hun kind thuis te houden. In beide gevallen gaat het om een gewettigde afwezigheid.\n\nGaat de school dicht als een besmetting wordt vastgesteld?\n\nNee, dat wordt zoveel mogelijk vermeden. In de eerste plaats wordt gekeken naar met wie het besmette kind nauwe contacten had. Die personen blijven 14 dagen thuis. Bij oppervlakkige contacten is er een laag risico en mag het kind nog naar school, maar nemen ouders best voorzorgsmaatregelen zoals afstand houden en met zo weinig mogelijk mensen afspreken. Het Centrum voor Leerlingenbegeleiding (CLB) maakt een risicoanalyse van wie een hoog- of laagrisicocontact is en staat samen met het Agentschap voor Zorg en Gezondheid in voor de contactopsporing.\n\nGelden de contactbubbels ook op school?\n\nDe leerlingen vormen in principe een bubbel met hun klas. Kleuters mogen met elkaar spelen en klasbubbels kunnen mengen. Vanaf het lager blijven kinderen zoveel mogelijk in hun klasbubbel, al mogen ze in de openlucht wel nog samen spelen. Vanaf het secundair moet zoveel mogelijk afstand worden gehouden, ook op de speelplaats. Speeltijd en lunchpauze gebeuren vanaf code oranje binnen de bubbel, al kan bij voldoende ruimte tussen de bubbels wel in één refter worden gegeten.\n\nWie draagt allemaal een mondmasker?",Vijf veelgestelde vragen op 1 september
5f4d64f754788d4e4a0e1bc0,https://www.knack.be/nieuws/belgie/facebook-laat-open-brief-naar-een-omgekeerde-lockdown-opnieuw-circuleren/article-longread-1635749.html,2020-08-31T18:56:08.000Z,"Nadat een open brief van meer dan 800 artsen en andere gezondheidsprofessionals niet meer kon worden gedeeld op Facebook, kloegen gebruikers over censuur. Facebook laat weten dat de link per vergissing werd geblokkeerd. Het bericht kan ondertussen opnieuw gedeeld worden.\n\nOp 24 augustus publiceren meer dan 800 artsen, tandartsen, verpleegkundigen, apothekers, psychologen, kinesisten en andere professionals uit de gezondheidssector een open brief aan de Belgische regering, met als titel 'Naar een omgekeerde lockdown!'. In de brief pleiten ze voor meer 'proportionele' coronamaatregelen en voor meer aandacht voor het psychosociale welbevinden van de bevolking.\n\nOp 30 augustus neemt Joke Goemaere contact op met de redactie van Knack. Ze is verpleegkundige en orthopedagoge van opleiding, was zelf geen initiatiefnemer voor de brief maar heeft hem ondertekend omdat ze vindt dat de kritische stemmen in het publieke debat over de coronamaatregelen te weinig aan bod komen.\n\nGoemaere deelde de brief op haar Facebookpagina en stelde tot haar verbazing vast dat Facebook die op 29 augustus van haar tijdlijn had verwijderd. Toen ze de link naar de brief opnieuw wilde delen, kreeg ze onderstaande melding:\n\n© Facebook\n\nGoemaere begrijpt niet waarom Facebook dit bericht heeft verwijderd. 'De inhoud van de brief is nochtans genuanceerd en constructief en de ondertekenaars zijn geen corona-ontkenners of aanhangers van complottheorieën. Ik maak mij ernstig zorgen over deze vorm van censuur.'\n\nAbuis\n\nOp 31 augustus neemt Knack contact op met Facebook. We krijgen de belofte dat ze het gaan uitzoeken. Een paar uur later laat Kim van Bokhoven, woordvoerder Facebook Benelux, weten dat de link 'per abuis' werd geblokkeerd door het systeem van Facebook, en dat de link ondertussen opnieuw gedeeld kan worden. Wat ook het geval blijkt.\n\nTransparantie\n\nRob Heyman is coördinator van het Kenniscentrum Data & Maatschappij van imec-SMIT-VUB en expert sociale media. Hij vermoedt dat het verwijderen van de link automatisch is gebeurd op basis van een Facebook-algoritme dat iets 'verdachts' heeft gedetecteerd. 'Wat dat precies is, weten we niet. Misschien is het bericht op korte tijd door massaal veel mensen gedeeld, wat niet denkbeeldig is als het gaat om een brief met meer dan 800 ondertekenaars. Dan kan dat voor het algoritme een gecoördineerde actie lijken die bij Facebook alarmbellen doet afgaan, omdat dat vaak een manier van werken is van groepen die onrust willen stoken.'\n\n'We zouden dan kunnen spreken van een 'vals-positieve detectie' van een volgens Facebook ongewenst bericht', zegt Heyman nog. 'Dat kan dan door menselijke tussenkomst worden rechtgezet, zoals in dit geval is gebeurd. Maar het blijft vervelend, omdat het voor de gebruikers overkomt als censuur en omdat het een inperking is van het democratische proces, vooral omdat je als gebruiker niet weet waarom Facebook die beslissing heeft genomen en je geen inzicht hebt in hoe die algoritmen werken. Het zou voor het vertrouwen van de gebruikers in het platform een goede zaak zijn als Facebook daar transparanter over zou communiceren.'\n\nOp 24 augustus publiceren meer dan 800 artsen, tandartsen, verpleegkundigen, apothekers, psychologen, kinesisten en andere professionals uit de gezondheidssector een open brief aan de Belgische regering, met als titel 'Naar een omgekeerde lockdown!'. In de brief pleiten ze voor meer 'proportionele' coronamaatregelen en voor meer aandacht voor het psychosociale welbevinden van de bevolking.Op 30 augustus neemt Joke Goemaere contact op met de redactie van Knack. Ze is verpleegkundige en orthopedagoge van opleiding, was zelf geen initiatiefnemer voor de brief maar heeft hem ondertekend omdat ze vindt dat de kritische stemmen in het publieke debat over de coronamaatregelen te weinig aan bod komen.Goemaere deelde de brief op haar Facebookpagina en stelde tot haar verbazing vast dat Facebook die op 29 augustus van haar tijdlijn had verwijderd. Toen ze de link naar de brief opnieuw wilde delen, kreeg ze onderstaande melding:Goemaere begrijpt niet waarom Facebook dit bericht heeft verwijderd. 'De inhoud van de brief is nochtans genuanceerd en constructief en de ondertekenaars zijn geen corona-ontkenners of aanhangers van complottheorieën. Ik maak mij ernstig zorgen over deze vorm van censuur.'AbuisOp 31 augustus neemt Knack contact op met Facebook. We krijgen de belofte dat ze het gaan uitzoeken. Een paar uur later laat Kim van Bokhoven, woordvoerder Facebook Benelux, weten dat de link 'per abuis' werd geblokkeerd door het systeem van Facebook, en dat de link ondertussen opnieuw gedeeld kan worden. Wat ook het geval blijkt.TransparantieRob Heyman is coördinator van het Kenniscentrum Data & Maatschappij van imec-SMIT-VUB en expert sociale media. Hij vermoedt dat het verwijderen van de link automatisch is gebeurd op basis van een Facebook-algoritme dat iets 'verdachts' heeft gedetecteerd. 'Wat dat precies is, weten we niet. Misschien is het bericht op korte tijd door massaal veel mensen gedeeld, wat niet denkbeeldig is als het gaat om een brief met meer dan 800 ondertekenaars. Dan kan dat voor het algoritme een gecoördineerde actie lijken die bij Facebook alarmbellen doet afgaan, omdat dat vaak een manier van werken is van groepen die onrust willen stoken.''We zouden dan kunnen spreken van een 'vals-positieve detectie' van een volgens Facebook ongewenst bericht', zegt Heyman nog. 'Dat kan dan door menselijke tussenkomst worden rechtgezet, zoals in dit geval is gebeurd. Maar het blijft vervelend, omdat het voor de gebruikers overkomt als censuur en omdat het een inperking is van het democratische proces, vooral omdat je als gebruiker niet weet waarom Facebook die beslissing heeft genomen en je geen inzicht hebt in hoe die algoritmen werken. Het zou voor het vertrouwen van de gebruikers in het platform een goede zaak zijn als Facebook daar transparanter over zou communiceren.'",Facebook laat open brief 'Naar een omgekeerde lockdown!' opnieuw circuleren
5f4d9d37c0aa549f76ff1857,https://www.tijd.be/r/t/1/id/10248547,2020-08-31T23:00:15.000Z,"De drie grootste waterbedrijven in Vlaanderen gaan samen slimme watermeters installeren. Op termijn kunnen zo hogere tarieven aangerekend worden voor wie in de zomer zijn zwembad vult.\n\nDe Watergroep, Farys en Pidpa hebben een alliantie gesloten om op grote schaal digitale watermeters te installeren bij gezinnen thuis. Samen leveren de drie grootste watermaatschappijen leidingwater aan ruim 90 procent van de Vlaamse gezinnen. Het triumviraat wil in een eerste fase 70.000 digitale watermeters installeren, vernam De Tijd. Als die eerste grote test vlot verloopt, komt vanaf 2023 ook de rest van Vlaanderen aan de beurt.\n\nNet zoals al voor elektriciteit en gas gebeurt, is de bedoeling om het komende decennium alle Vlaamse gezinnen van een slimme watermeter te voorzien. Anders dan bij de oude analoge teller hoeft dan niemand meer langs te komen om de meterstanden op te nemen. Het waterverbruik wordt vanzelf digitaal doorgestuurd naar de watermaatschappij, die dagelijks een nauwkeurig beeld krijgt van hoeveel water verbruikt wordt. De dagelijkse datastroom moet toelaten waterlekken sneller te detecteren, zowel binnenshuis als in de publieke leidingen.\n\nSamen met slimme elektriciteitsmeter\n\nDe Watergroep, Farys en Pidpa organiseerden de voorbije jaren elk afzonderlijk kleinschalige proefprojecten met digitale meters. De Oost- en West-Vlaamse maatschappij Farys installeerde digitale meters in de gebouwen van de stad Brugge. ‘Met De Watergroep en Pidpa gaan we ons nu op gezinnen richten’, zegt woordvoerder Bruno Pessendorffer. ‘Door samen te werken, willen we op zoek gaan naar zo veel mogelijk synergieën.’\n\nMet variabele tarieven kan je aan vraagsturing doen. Je kan zorgen dat de basisbehoefte voor iedereen betaalbaar blijft, maar dat in tijden van droogte een hogere prijs komt op het comfortverbruik. Hans Goossens CEO De Watergroep\n\nDe watermaatschappijen proberen ook de elektriciteits- en gasnetbeheerder Fluvius aan boord te krijgen van hun alliantie. De water- en de elektriciteitsmeter kunnen dan geconnecteerd worden, zodat geen twee toestellen afzonderlijk data moeten verzenden. Daardoor zouden de batterijen van de watermeter langer meegaan.\n\nEen andere eventuele kostenbesparing is het bundelen van installatieteams. Als een installateur in een bezoek zowel de elektriciteits-, de gas- als de watermeter kan vervangen, hoeven eigenaars van een woning niet meerdere keren iemand binnen te laten en een afspraak in te plannen. ‘We voeren aftastende gesprekken’, zegt Fluvius-woordvoerder Björn Verdoodt. ‘We kijken of er muziek zit in een samenwerking.’\n\nDe drie grote waternetbeheerders zijn niet de eersten die overstappen op de digitale meter. De drie kleinere Water-Link (Antwerpen), IWVA (Koksijde) en AGSO (Knokke) plaatsten al in 2017 samen een groepsaankoop bij de leverancier Hydroko. Water-Link is veruit het verst gevorderd en installeerde in juli haar 100.000ste digitale meter. ‘We zitten halverwege’, zegt woordvoerder Chris Janssens. ‘De bedoeling is dat we tegen januari 2022 200.000 digitale meters geïnstalleerd hebben bij al onze residentiële klanten.’\n\nDroogtetoeslag voor zwembaden\n\nAls de digitale watermeter op grote schaal doorbreekt, kan de waterfactuur drastisch veranderen. Nu hanteren waterbedrijven twee tarieven. Voor een gemiddeld jaarverbruik betaalt een gezin een basistarief. Voor het verbruik daarboven rekenen watermaatschappijen een comforttarief aan dat dubbel zo hoog ligt. De digitale meter laat toe meer diverse en flexibele tarieven aan te rekenen. Via de waterfactuur kunnen mensen aangemoedigd worden hun verbruik te spreiden doorheen de dag of zuiniger met water om te springen. In de watersector gaan stemmen op om het in periodes van droogte duurder te maken extra water te gebruiken om bijvoorbeeld een zwembad te vullen.\n\nKort De drie grootste watermaatschappijen van Vlaanderen starten een alliantie om samen slimme watermeters te installeren. De komende twee jaar willen De Watergroep, Farys en Pidpa 70.000 digitale meters plaatsen bij gezinnen. Vanaf 2023 komt dan de rest van Vlaanderen aan de beurt. Ook de elektriciteitsnetbeheerder Fluvius doet mogelijk mee om in één bezoek zowel een slimme elektriciteits- als watermeter te installeren.\n\nVlaams minister van Omgeving Zuhal Demir (N-VA) gaf onlangs haar administratie en de watermaatschappijen opdracht verschillende pistes voor variabele tarieven uit te werken. Hans Goossens, de topman van de De Watergroep, is het idee alvast genegen. ‘We voeren de digitale meter niet in om te anticiperen op variabele tarieven, maar het biedt wel mogelijkheden’, zegt de CEO van de grootste speler in Vlaanderen. ‘Met variabele tarieven kan je aan vraagsturing doen. Het is mijn persoonlijke overtuiging dat je zo een maatschappelijk meer aanvaardbare tarifering kan uitwerken. Je kan de basisbehoefte voor iedereen betaalbaar houden, maar in tijden van droogte een hogere prijs op het comfortverbruik aanrekenen.’\n\nVariabele tarieven zouden mensen ook kunnen ontmoedigen allemaal tegelijk op de eerste zomerse dag hun zwembad te vullen. In Overijse kwam daardoor in een verlengd weekend in mei geen druppel water meer uit de kraan. ‘We zien jaar na jaar hogere piekverbruiken, met telkens nieuwe dagrecords’, zegt Goossens. ‘Het probleem van die enorme pieken is dat de drinkwaterproductie de vraag dan niet kan volgen. Watertorens raken leeg en tot ze ’s nachts weer zijn aangevuld, komt geen water uit de kraan.’",Digitale watermeter komt op toeren
5f4d9d37a0fb8293fbfe54ea,https://www.tijd.be/r/t/1/id/10248442,2020-08-31T22:01:19.000Z,"The Park opent vandaag een zevende en achtste VR-speelhal in Breda en Eindhoven. 'Nederland is nog maar de eerste stap van ons internationaal verhaal.'\n\nThe Park heeft net als de rest van de entertainmentsector veel last van de pandemie. Maar de gamers vinden de weg snel terug naar de VR-speelhal, zegt topman Philippe De Schutter. 'Het aantal verkochte tickets komt snel weer op niveau.'\n\nMee door de goede verkoop besliste De Schutter zo snel mogelijk na de lockdown uit te breiden naar Nederland. 'Ons slanke model is een troef en we beschikken over een deftige cashpositie.' Het kapitaal komt van Telenet en het durfkapitaalfonds 9.5 Magnitude Ventures.\n\nThe Park begon twee jaar geleden in Antwerpen. Nadien volgden in snel tempo Gent, Hasselt, Kortrijk, Brussel en Blankenberge. De zes speelhallen trokken al 120.000 bezoekers, met een gemiddelde leeftijd van 31 jaar. Tegen 32 euro per persoon bracht dat 3,8 miljoen euro in het laatje.\n\nBreda en Eindhoven zijn de eerste buitenlandse vestigingen waar gamers met een VR-bril op de neus en met een met sensoren uitgeruste rugzak met minicomputer zombies neerknallen, hun vrienden saboteren (De Mol) of een bank overvallen (De Dag), naar de gelijknamige Belgische tv-formats.\n\nThe Park werkt in de Nederlandse speelhallen samen met VodafoneZiggo. De Nederlandse zuster van Telenet garandeert dat alle data van de sensoren zonder enige vertraging worden uitgewisseld tussen de spelers.",Telenet breidt VR-pretpark uit naar Nederland
5f4dd5766fc232a9708feb19,https://vrtnws.be/p.VLVWVJYp5,2020-09-01T04:45:22.000Z,"De kwestie wordt extra bemoeilijkt door een weinig heldere personeelspolitiek bij de hoven en rechtbanken. Zo is het niet altijd duidelijk of de bestaande personeelskaders wel aangepast zijn aan de daadwerkelijke behoefte. Het is zo mogelijk nog minder duidelijk of de bestaande mensen wel altijd even efficiënt worden ingezet.\n\nOndanks alle retoriek hierover is er nog steeds geen werklastmeting. In afwachting daarvan is het voor zowat iedereen wel duidelijk dat het werk onevenredig verdeeld is. Er zijn magistraten die zich te pletter werken maar er zijn er ook die een bepaald rustig professioneel leven leiden.\n\nHoe dan ook, als er steeds meer werk moet gebeuren met minder mensen, leidt dat onvermijdelijk tot een sneeuwbaleffect. Een concreet effect hiervan zien we bv. in het dossier van Lernout & Hauspie. De burgerlijke partijen mogen van het Gentse hof van beroep ten vroegste in het najaar van 2020 een uitspraak verwachten in deze zaak. Lernout & Hauspie ging in 2001 failliet…\n\nBij de start van het gerechtelijk jaar in 2019 zei de voorzitter van het Brusselse Hof van Beroep dat volgens een virtuele projectie van de pleitdata sommige dossiers in 2032 gepleit zullen kunnen worden. Het is een perspectief waar een rechtszoekende mens niet vrolijk van wordt.",Sommige rechtszaken worden pas in 2032 gepleit. Magistratuur: een knelpuntberoep?
5f4e0db6e41aa20b4ebca32f,https://www.tijd.be/r/t/1/id/10248578,2020-09-01T06:17:26.000Z,"De opstoot van geweld en de terugloop van het aantal coronabesmettingen geven Donald Trump een reële kans op herverkiezing in november, stelt de zakenbank JPMorgan.\n\n'Beleggers onderschatten de kans dat Donald Trump herverkozen wordt.' Dat is de opvallende stelling van JPMorgan-strateeg Marko Kolanovic. Kolanovic beleeft 'een goede pandemie': hij voorspelde dit voorjaar al dat Wall Street op weg was naar verse records, met dank aan de recordstimulus van de Federal Reserve. 'Die visie werd toen niet alleen als tegendraads beschouwd, maar ook weggelachen', schrijft Kolanovic.\n\nWeggelachen zal de strateeg wel niet meer worden, maar hij blijft tegendraads. Zo is volgens hem de kans reëel dat de Amerikaanse president Donald Trump herverkozen wordt. De Democratische rivaal Joe Biden - niet de grote held van Wall Street - blijft stevig voorop, maar die voorsprong begint in de jongste peilingen wel te slinken.\n\nSchermvullende weergave\n\nVoor Kolanovic is het geen toeval dat de vernauwing van de achterstand van Trump samenvalt met twee trends: een terugloop van het zevendaagse gemiddelde van de nieuwe Covid-19-besmettingen in de Verenigde Staten en een daling van het trefwoord 'cancel culture' op Google. Die laatste is een verzamelterm voor allerhande boycotacties, bijvoorbeeld naar aanleiding van de Black Lives Matter-beweging. Die acties lopen doorgaans samen met een opstoot van steun voor de Democraten van Biden.\n\nMomentum\n\nDe strateeg wijst ook op twee factoren die Trump kunnen helpen de kloof tussen nu en de verkiezingsdag 3 november helemaal te dichten. Voor de eerste verwijst hij naar onderzoekswerk van Princeton-professor Omar Wasow. Die onderzocht de vorige periode van hevige protesten en rassenrellen in de Verenigde Staten, tussen 1960 en 1972. 'Wasow concludeerde dat vreedzame betogingen Democraten met 2 à 3 procentpunten hielpen, terwijl gewelddadig protest de Republikeinen 2 à 8 procentpunten voortstuwt', schrijft Kolanovic.\n\nVideo's van plunderingen en brandstichtingen hebben de kansen van de Republikeinen fors verhoogd. Marko Kolanovic JPMorgan-strateeg\n\n'We kunnen op basis van historische data besluiten dat er een verschuiving van 5 à 10 procentpunten richting Trump gaat als in de perceptie de betogingen van vreedzaam naar gewelddadig evolueren. En dan onderschatten we nog de impact van sociale media. Video's van plunderingen en brandstichtingen hebben de kansen van de Republikeinen fors verhoogd.'\n\nEen tweede effect is volgens Kolanovic dat Trump-kiezers niet eerlijk zijn in rondvragen, een effect dat onderzoeker Leib Litman (Touro College) uitgebreid bestudeerd heeft. Met andere woorden: peilingen onderschatten net als in 2016 de steun voor Trump.",JPMorgan: 'Beleggers beginnen het best op Trump te gokken'
5f4e45faa94d1c6a78804e46,https://www.knack.be/nieuws/gezondheid/kinderkanker-we-streven-naar-100-procent-overlevingskans-tegen-2025/article-normal-1635997.html,2020-09-01T11:32:09.000Z,"Kinder- en jongerenkanker is in Europa de belangrijkste doodsoorzaak bij kinderen ouder dan 1 jaar. Dat is onaanvaardbaar, zegt de overkoepelende Europese pediatrische oncologieorganisatie. 'Tegen 2025 mag in Europa geen enkel kind of jongere nog sterven aan kanker.'\n\nElke 15 minuten krijgt een gezin ergens in Europa het vernietigende nieuws dat een kind kanker heeft. Per jaar zijn dat 35.000 nieuwe jonge patiënten, waarvan er 6.000 sterven.\n\n...\n\nElke 15 minuten krijgt een gezin ergens in Europa het vernietigende nieuws dat een kind kanker heeft. Per jaar zijn dat 35.000 nieuwe jonge patiënten, waarvan er 6.000 sterven. Kinder- en jongerenkankers zijn niet te vergelijken met kanker bij volwassenen. Die laatste is in de meeste gevallen te wijten aan de levensstijl. Kinderkankers zijn vaak een gevolg van genetische fouten. Gelukkig boekt men dankzij een goede samenwerking steeds betere resultaten. Sommige kinderkankers, zoals leukemie, lymfoom, retinoblastoom en niertumoren, hebben een grote overlevingskans. Maar er zijn ook types waarbij dat minder het geval is, zoals acute leukemie, hersentumoren en neuroblastoom (ziekte van Hutchinson).Momenteel is het mogelijk om meer dan 80 procent van de kinderen en jongvolwassenen met kanker te genezen. Maar dat moet beter, vindt de European Society for Pediatric Oncology (SIOPE). 'Het is voor ons onaanvaardbaar dat er van de 100 kinderen die aan kanker lijden, vandaag nog steeds 20 sterven', zegt CEO Samira Essiaf. In 2019 lanceerde SIOPE een manifest voor meer en betere behandelingen voor kinderen en jongeren met kanker. 'We willen dat er tegen 2025 in Europa geen kinderen en adolescenten meer sterven aan kanker Er moet sneller en efficiënter onderzoek komen naar betaalbare en innovatieve geneesmiddelen met een focus op big data. We willen ook meer onderzoek naar de risico's op latere leeftijd van de behandelingen en hoe we die langetermijneffecten kunnen tegengaan. Want wanneer een kind met kanker geneest, is de kous niet af. De impact van bepaalde behandelingen en geneesmiddelen zijn niet min. Dat kan gaan van vruchtbaarheidsproblemen, doofheid tot cardiovasculaire aandoeningen. Kinderen en jongeren mogen op latere leeftijd geen gezondheidsproblemen ondervinden omdat ze medicijnen moeten nemen.'Om het sterftepercentage voor kinder- en jongerenkanker en de impact van behandelingen tot nul te herleiden heeft SIOPE nog andere doelstellingen. 'We pleiten voor het behoud van de Europese referentienetwerken', zegt Samira Essiaf. 'Dat zijn netweken die ervoor zorgen dat elk kind in Europa gelijke toegang heeft tot de best beschikbare behandelingen. De ongelijkheid tussen Oost- en West-Europa moet volledig de wereld uit. Het is niet het kind dat reist, maar de wetenschappelijke kennis.'Tot slot ijvert SIOPE voor een goede ondersteuning van patiëntenorganisaties die de belangen van de kinderen en hun families behartigen zowel op socio-economisch en gezondheidsvlak als op het vlak van onderzoek. 'Een jongere die op 22-jarige leeftijd een lening wil aangaan of ouders die hun loon verliezen omdat ze thuis blijven voor de zorg van hun kind. Dat zijn dramatische toestanden.''Het grote probleem is zoals steeds de financiering', klinkt het nog. 'We zetten kinderen altijd op de eerste plaats, maar als het op financiële middelen voor kinderkankeronderzoek in Europa aankomt, is het ""kinderen laatst"". Van het totale budget voor kinderkankeronderzoek wordt 77,7 procent besteed in de VS en slechts 7,1 procent in Europa. Dat is een enorm verschil.'Daarom zet SIOPE binnenkort een bijzondere actie op touw. Op dinsdag 1 september zal het Europees Parlement in Brussel vanaf 21 uur helemaal goud kleuren als verwijzing naar het gouden lintje. 'Kanker staat hoog op de agenda van de Europese Unie. We willen dat kinderkanker daarbij niet vergeten wordt', aldus Essiaf. 'Weinig mensen weten wat het gouden lintje voorstelt. Goud staat voor iets dierbaars, wat onze kinderen ook zijn. We willen dat het gouden lintje even ingeburgerd raakt als het roze think pink-lintje.'Lees ook: De strijd tegen kinderkanker: 'We moeten bestraling zo veel mogelijk vermijden'",Kinderkanker: 'We streven naar 100 procent overlevingskans tegen 2025'
5f4e7e38476c1214dcdb822f,https://www.tijd.be/r/t/1/id/10248671,2020-09-01T15:35:05.000Z,"Het fintechbedrijf Unifiedpost trekt naar Euronext Brussel. De specialist in digitalisering van facturen wil 160 miljoen euro ophalen om zijn groei te financieren.\n\nDaarmee komt er weer vers bloed op de Brusselse beurs, na de beursgang van het farmabedrijf Hyloris in juni. Het Waalse medtechbedrijf Nyxoah wil later deze maand 60 miljoen euro ophalen voor de ontwikkeling van een middel tegen slaapapneu. Het snelgroeiende Unifiedpost, een soort financiële Facebook voor bedrijven, lonkt sinds vorig jaar naar de beurs en zet nu de officiële stap.\n\nDie beursgang gebeurt niet via een klassieke operatie waarop ook kleine beleggers kunnen intekenen, maar via een directe notering. Daarbij tekenen institutionele beleggers in op een private plaatsing meteen gevolgd door een beursnotering.\n\n98 miljoen Investeerders Zes internationale investeerders hebben al 98 miljoen euro toegezegd.\n\n'Zes internationale fondsen, waaronder twee Amerikaanse, hebben al toegezegd om 98 miljoen euro te investeren', zegt voorzitter Stefan Yee. Dankzij dat engagement kan Unifiedpost de omvang van de operatie optrekken van de eerder aangekondigde 100 miljoen euro tot 160 miljoen euro.\n\nHet bedrijf met hoofdkantoor in het Waals-Brabantse Terhulpen wil dat verse geld gebruiken voor interne groei en overnames. Er zal ook een overnamefinanciering van een eerdere deal (17 miljoen euro) worden terugbetaald. Over de waardering wil het bedrijf nog niets kwijt.\n\nSchermvullende weergave ©Mediafin\n\nFacturen\n\nRuim 38 procent van het bedrijf is nog in handen van het management rond Hans Leybaert. Hij begon 20 jaar geleden met een platform om bedrijven elektronisch te laten communiceren. De oprichter en CEO profileert het als een financiële Facebook waar bedrijven hun klanten en leveranciers kunnen uitnodigen en te connecteren. In dat netwerk kunnen bedrijven data overmaken in plaats van papier en pdf-bestanden. De focus lag daarbij op het digitaal beheren van facturen en contracten. 'Sinds 2004 doen we de volledige factuurverzending van Reuters (nu Refinitiv) in 140 landen', zegt Leybaert.\n\nUnifiedpost telt nu meer dan 250 bedrijfsklanten, waaronder ook de bank ABN AMRO, maar het bedrijf breidde zich ook uit naar kmo's en lanceerde extra diensten zoals identiteitsdiensten en het betalen van facturen. 'Zo zijn we gegroeid naar Billtobox, een totaalplatform voor de kmo rond facturen, rappels, orderinformatie, hr-documenten... '\n\n'Grote klanten als de energieleverancier Lampiris (Total) sturen 1 miljoen facturen per maand, maar we hebben nog honderdduizenden kleine klanten die een beperkt aantal diensten afnemen en 5 of 10 euro per maand betalen.' Unifiedpost verwerkt 350 miljoen documenten per jaar voor meer dan 400.000 klanten. Die klantenbasis groeit dankzij ambassadeurs als accountants of overheden die het platform aanbevelen.\n\nFacebook\n\nOp dat platform kunnen almaar meer toepassingen aangeboden worden, waarbij Unifiedpost telkens een vergoeding krijgt.\n\nTechnologiepionier Jurgen Ingels (ex-Clear2Pay) stapte in 2015 in met Smartfin Capital omdat hij aangetrokken was door het gebruiksgemak en de snelheid van het digitale platform. 'Waar gaat dat eindigen? Wanneer kosten gemaakt worden krijg je een volledig geïntegreerde flow van a tot z naar de boekhouding en de afbetaling', zegt Ingels, die bestuurder is bij Unifiedpost.\n\n'Een dienst die we nu ontwikkelen, is het laten financieren van facturen. We zijn zelf geen bank maar partners bieden zulke diensten aan op ons platform.' Andere mogelijkheden zijn het inschatten van betaalgedrag, het innen van facturen of het aanbieden van kredietverzekeringen.\n\nDoor een combinatie van interne groei en elf binnen- en buitenlandse overnames haalt Unifiedpost een jaaromzet van 69 miljoen euro. In de eerste helft van dit jaar was er een groei van 59 procent tot 33,5 miljoen euro. Zonder de coronapandemie had het zelfs meer kunnen zijn. Door de crisis hadden heel wat klanten een lagere activiteit. 'Zo is de markt voor interimarbeid in april teruggezakt, maar dat is in juli al volledig hersteld', zegt Leybaert.\n\nSinds Covid-19 is er meer vraag naar digitalisering. Daar kunnen we op korte en langere termijn op inspelen. Laurent Marcelis. Financieel directeur UnifiedPost\n\nDe pandemie maakte wel dat het aantal nieuwe klanten sterk steeg. 'Sinds Covid-19 is er meer vraag naar digitalisering. Daar kunnen we op korte en langere termijn op inspelen', zegt financieel directeur Laurent Marcelis.\n\nConsolidatie\n\nHet bedrijf met meer dan 750 werknemers in 15 landen schrijft door zijn overnamestrategie rode cijfers en zal dat nog een tijd blijven doen. 'De focus ligt op groei. Er zijn nog zo'n 600 kleinere spelers op de Europese markt. Daar komt zeker een consolidatie en het is ons doel om een veel grotere omvang te krijgen.'\n\nGedetailleerde cijfers geeft het bedrijf wanneer zijn prospectus goedgekeurd wordt. Leybaert zegt dat de aangepaste brutobedrijfswinst (EBITDA) zonder kosten voor onderzoek en ontwikkeling positief is.\n\nHet bedrijf verstevigde enkele weken geleden nog zijn kapitaal dankzij een injectie van 10 miljoen euro en een omzetting van 37 miljoen euro aan leningen door bestaande aandeelhouders. In totaal kon Unifiedpost al 75 miljoen euro groeifinanciering aantrekken.\n\nNaast het management zijn de drie grootste aandeelhouders PE Group (Familie Van Rompay en Stefan Yee), Smartfin Capital (technologiefonds van Jurgen Ingels en Bart Luyten) en Michel Delloye (ex-GBL). Zij bezitten elk ruim een tiende van het bedrijf en kunnen aandelen verkopen bij de beursgang. Er is een overtoewijzingsoptie van tweemaal 15 procent als er veel vraag is.\n\nTot de huidig aandeelhoudersgroep behoren ook het Amerikaanse EJF Investments, en een lokale verankering door de publieke investeringsfondsen FPIM en PMV en een aantal family offices zoals DVP Invest (Dirk Van Praag) en Pegavica (Rodolphe de Spoelbergh).\n\nSchermvullende weergave ©Mediafin",Unifiedpost trekt beursintroductie op gang
5f4eb67b2be06661e450ee58,https://www.knack.be/nieuws/magazine/covid-19-wordt-het-kantelpunt/article-normal-1635633.html,2020-09-01T19:00:09.000Z,"Wat hebben 750.000 Belgen met mij gemeen? Dat we sinds de Covid-19- uitbraak van 3 februari 2020 in ons land frequent gebruik maken van het nationaal gezondheidsportaal Mijngezondheid / Masanté en op zoek gaan naar relevante gezondheidsinformatie. MijnGezondheid.be is de centrale toegangspoort waar ik mijn medische rapporten en resultaten, vaccinaties, openstaande medicatievoorschriften, mijn therapeutische relaties, het digitaal loket bij mijn ziekenfonds, alsook betrouwbare en g...\n\nWat hebben 750.000 Belgen met mij gemeen? Dat we sinds de Covid-19- uitbraak van 3 februari 2020 in ons land frequent gebruik maken van het nationaal gezondheidsportaal Mijngezondheid / Masanté en op zoek gaan naar relevante gezondheidsinformatie. MijnGezondheid.be is de centrale toegangspoort waar ik mijn medische rapporten en resultaten, vaccinaties, openstaande medicatievoorschriften, mijn therapeutische relaties, het digitaal loket bij mijn ziekenfonds, alsook betrouwbare en gevalideerde informatie over gezondheid kan vinden en waar ik mij online als orgaandonor kan registreren. Daarbovenop kan ik nu middels een gebruikersprofiel 'MijnGezondheid' zelf inrichten en personaliseren. Het portaal garandeert een continue verbetering van inhoud en kwaliteit en voegt voortdurend nieuwe mogelijkheden toe. Het stelt de gebruiker in staat om zijn gepersonaliseerde gezondheidsinformatie online terug te vinden op de juiste plaats. Daar wordt vandaag hard aan gewerkt. Wist u dat België momenteel het derde Europese land is dat dit systeem nationaal geïmplementeerd heeft? Onze noorder- en zuiderburen benijden ons hiervoor, want bij hen ontbreekt zo'n digitale toegang. Ondertussen hebben we kunnen vaststellen dat gezondheidsgegevens overal verspreid zitten bij ziekenhuizen, ziekenfondsen, huisartsen, apothekers, verschillende overheden, enzovoort. De data zijn beveiligd opgeslagen, maar niet alle ziekenhuizen zijn even transparant in het delen van hun gegevens delen met hun patiënten. Misschien hebt u wel, net als ik, gevloekt omdat u uw medische gegevens nergens kon vinden of omdat de kwaliteit van de online gezondheidssamenvatting van uw dossier bij uw huisarts kwalitatief bedroevend was. Of hebt u vastgesteld dat, afhankelijk van uw woonplaats, de regels over ouder-kindmandaten verschillend zijn. We kennen deze problemen bij MijnGezondheid / MaSanté. Harmonisatie, focus op inhoud en kwaliteit zijn de 3 pijlers waar we vandaag met alle eGezondheidspartners aan werken. Wij willen er in deze COVID-19-tijden op zijn minst voor zorgen dat positief geteste burgers net als hun huisartsen zo snel mogelijk inzage krijgen in de testresultaten. Digitalisering biedt hier belangrijke opportuniteiten. Je moet ze alleen durven aangrijpen en realiseren. Of zoals Johan Cruijff zaliger ooit zei: ""Ieder nadeel heb zijn voordeel.""",Covid-19 wordt het kantelpunt
5f4eb67c2be06661e450ee62,https://www.knack.be/nieuws/belgie/vbo-topman-pieter-timmermans-de-privesector-kan-een-voorbeeld-nemen-aan-onze-ziekenhuizen/article-longread-1636023.html,2020-09-01T19:00:09.000Z,"'16 procent van de bedrijven die vóór de crisis gezond waren, heeft het nu moeilijk', waarschuwt Pieter Timmermans. De VBO-topman wil die bedrijven, waar alles samen meer dan 300.000 mensen voor werken, onder meer helpen met een notionele-intrestaftrek.\n\n'We maken de grootste economische crisis mee sinds de twee wereldoorlogen. We beleven een ernstige politieke crisis. We staan aan de vooravond van de brexitcrisis, met het Verenigd Koninkrijk dat eind dit jaar de Europese Unie verlaat. En als we niet opletten, zitten we in 2021-2022 ook nog eens in een competitiviteitscrisis, met veel jobverlies.' Aan het woord is Pieter Timmermans, gedelegeerd bestuurder van het Verbond van Belgische Ondernemingen (VBO). 'Er zijn vier crisissen in het spel, de situatie kan moeilijk nog urgenter zijn. Er zal veel druk liggen op de nieuwe regering. Welke het ook wordt, ze zal sterk en stabiel moeten zijn.'\n\n...\n\n'We maken de grootste economische crisis mee sinds de twee wereldoorlogen. We beleven een ernstige politieke crisis. We staan aan de vooravond van de brexitcrisis, met het Verenigd Koninkrijk dat eind dit jaar de Europese Unie verlaat. En als we niet opletten, zitten we in 2021-2022 ook nog eens in een competitiviteitscrisis, met veel jobverlies.' Aan het woord is Pieter Timmermans, gedelegeerd bestuurder van het Verbond van Belgische Ondernemingen (VBO). 'Er zijn vier crisissen in het spel, de situatie kan moeilijk nog urgenter zijn. Er zal veel druk liggen op de nieuwe regering. Welke het ook wordt, ze zal sterk en stabiel moeten zijn.' Hoe zwaar heeft de coronacrisis op het Belgische bedrijfsleven ingehakt? Pieter Timmermans: Het databedrijf Graydon heeft de cijfers van bijna 405.000 bedrijven onderzocht. Vóór de coronacrisis dreigde zo'n 5 procent van de Belgische bedrijven over de kop te gaan: dat is, laten we zeggen, het normale cijfer. Vandaag dreigt het failliet voor 25 procent van de bedrijven. En als de regering geen maatregelen had genomen, zoals de tijdelijke werkloosheid - waardoor iemand die door de crisis zonder werk valt toch nog 70 procent van zijn loon krijgt - en het uitstel van een aantal belastingen, was meer dan 40 procent in gevaar geweest. Zo'n 16 procent van de bedrijven die vóór de crisis gezond waren, heeft het nu moeilijk. Die bedrijven, waar alles samen meer dan 300.000 mensen voor werken, moeten nu door de crisis geholpen worden. Met welke maatregelen? Timmermans: De tijdelijke werkloosheid is net verlengd tot eind 2020, wat goed is. We zouden voor die 16 procent ook een vorm van notionele-intrestaftrek kunnen invoeren: als je kapitaal door je eigen aandeelhouders wordt versterkt, moet dat fiscaal gunstig worden behandeld. En we zouden kunnen denken aan achtergestelde leningen verstrekt door investeringsmaatschappijen van de overheid (zulke leningen hoeven pas te worden afgelost als, bijvoorbeeld bij een faillissement, alle andere schulden zijn betaald, nvdr). Volgens critici hebben sommige coronamaatregelen onze economie veel te zwaar getroffen. Bent u het daarmee eens? Timmermans: De economie is niet ondergeschikt aan de gezondheidszorg. Anders zou je de economie doden en zou je de zorg op den duur niet meer kunnen financieren. Maar de gezondheidszorg is ook niet onderschikt aan de economie: als het virus zich razendsnel verspreidt, gaat je economie morgen óók onderuit. Er moet voortdurend een evenwicht worden gevonden. We zullen nog een hele tijd met het virus moeten leven, maar een volledige lockdown moet er niet meer komen. De aanpak in de provincie Antwerpen, de voorbije maand, was nog te algemeen. Je moet een opstoot lokaal aanpakken, heel gericht, zodat de rest van de economie en de samenleving kan blijven draaien. Een zwakheid blijft dat we nog altijd geen goed track-and-tracesysteem hebben. Timmermans: Dat moet dringend op poten worden gezet, ja. Ook met het oog op de toekomst en een eventuele nieuwe pandemie. De overheid en de privésector kunnen een puntje zuigen aan de wendbaarheid die ziekenhuizen hebben getoond. Die hebben zichzelf tussen 15 maart en 15 april omgebouwd tot crisisziekenhuizen, waardoor er geen beddentekorten waren. Ze hebben geen instructies afgewacht maar de koe meteen bij de hoorns gevat. Heb jij discussies gehoord met medewerkers die toen van dienst zijn moeten veranderen? Moeten zorgwerkers een hoger loon krijgen? Timmermans: Sommigen zijn onderbetaald, ja. Maar ik wil wel waarschuwen: een loonsverhoging kan in eerste instantie beter gaan naar de mensen die in de vuurlinie hebben gestaan. Moet je ook ziekenhuismedewerkers die konden telewerken - bijvoorbeeld omdat ze de boekhouding bijhouden - voor zo'n verhoging in aanmerking laten komen? Daar heb ik mijn vragen bij. Welke lessen trekt u uit de crisis? Timmermans: Ik heb de voorbije maanden weleens gehoord: 'We moeten alles weer zelf beginnen te fabriceren.' En ja, we moeten die oefening zeker maken, maar niet op het niveau van producten. Mondmaskers maken, bijvoorbeeld. Daar geloof ik niet in. Gezien onze loonkosten zijn we niet concurrentieel genoeg om zulke producten te vervaardigen tegen aanvaardbare prijzen. We moeten realistisch blijven. Op het niveau van sectoren krijg je een ander verhaal. Elio Di Rupo (PS) heeft de farmasector als premier ooit tot strategische sector uitgeroepen. Dat was heel verstandig en vandaag loont het. Janssen Pharmaceutica, GSK, UCB en noem maar op zijn hier allemaal hard aan het werk. Ze zorgen voor veel jobs, leveren een hoge toegevoegde waarde en zijn een bron van innovatie. Ziet u nog een sector met strategisch potentieel? Timmermans: De telecom- en informaticasector. Die heeft ons de voorbije tijd voor veel ellende behoed. Veel mensen konden tijdens de coronacrisis thuiswerken, het internet is niet uitgevallen. We zijn sterk in het digitale en moeten dat kunnen blijven. De coronacrisis toont ook aan dat er een einde moet komen aan het debat over het 5G, het nieuwe mobiele netwerk. Dat moet deel uitmaken van het volgende regeerakkoord, want intussen staan andere landen ook niet stil. En welke partijen moeten de volgende regering dan vormen? Timmermans: Ik heb nog nooit mijn voorkeur uitgesproken voor een bepaalde coalitie en zal dat ook nu niet doen. Maar ik ben wel bevreesd: de wet van 1996 die het loonoverleg regelt, zou 'flexibel geïnterpreteerd' worden (dat is een eis van de PS, nvdr). We hebben dat in het verleden al twee keer meegemaakt: in 2001 en na 2008. Het gevolg was dat we in 2015 met een loonhandicap van 16 procent zaten en 90.000 jobs verloren hadden. Als we die fout een derde keer maken, zullen we de volgende jaren banen verliezen omdat we onszelf uit de markt hebben geprezen. Moeten er volgens u meer bevoegdheden naar de deelstaten gaan, of moet er net geherfederaliseerd worden? Timmermans: We moeten kijken naar de werking van ons land. Neem de discussie over 5G. Zullen we echt drie protocollen hebben: één in Brussel, één in Vlaanderen en één in Wallonië? In tegenstelling tot wat vaak wordt gedacht is het VBO niet tegen een staatshervorming. Dat het arbeidsmarktbeleid mee door de regio's wordt gestuurd, kan ik begrijpen. Maar als je het arbeidsrecht splitst, dat de verhouding werkgever-werknemer regelt, creëer je problemen voor bedrijven die in Vlaanderen én Wallonië vestigingen hebben. En dat zijn er nogal wat. Wist u dat er ruim 400.000 mensen werken in bedrijven die in minstens twee regio's aanwezig zijn? De sociale zekerheid zou ik niet splitsen - dan splits je het land. Dat je delen van de gezondheidszorg op een lager niveau brengt, daar kan ik nog inkomen. Misschien moet je dat zelfs lokaal organiseren. Maar ik vind wel dat je na een doktersbezoek overal evenveel terugbetaald moet krijgen, of je nu in Bastenaken of in Dendermonde woont. Laten we dit debat goed voorbereiden tegen 2024. Zonder vooringenomenheid over welk niveau welke bevoegdheden moet krijgen, en met alleen de efficiënte werking van ons land in het achterhoofd.",VBO-topman Pieter Timmermans: 'De privésector kan een voorbeeld nemen aan onze ziekenhuizen'
5f4f26f453e5b5f540f2cc7b,https://www.nieuwsblad.be/cnt/dmf20200901_97088200,2020-09-02T01:00:00.000Z,"De herstructureringen bij Anderlecht zijn al een tijd aan de gang. In augustus werd ook officieel afscheid genomen van Hendrik Andersen (55). De Deen was tussen 1982 en 1990 een legendarische linksback bij RSCA, die drie titels, twee bekers en één Europacup won. Hij werkte sinds 2016 als scout voor paars-wit. Andersen woont momenteel in Eupen. Zijn contract liep echter ten einde en werd niet verlengd.\n\n“Ik ben ontgoocheld, maar niet boos”, aldus Andersen. “De laatste tijd worden om financiële redenen verschillende mensen bij Anderlecht bedankt voor bewezen diensten. Ik ben correct betaald en maak er geen drama van. Het enige wat mij een beetje tegen de borst stoot, is dat ik het nieuws kreeg via de telefoon. Gezien mijn verleden bij de club had ik het nieuws graag persoonlijk vernomen. Maar goed, corona heeft me ook niet geholpen. Ik ben een scout die liever spelers ziet in het stadion. Hele dagen video’s bekijken is niets voor mij. Data-analyse oké, maar ik vind live scouting belangrijker. Wat ik nu ga doen? Misschien is er een Duitse club die een scout zoekt voor de Belgische en de Nederlandse competitie.”",Anderlecht neemt ook afscheid van scout en clubicoon Henrik Andersen
5f4f26f5899eaf6c34dda895,https://www.hln.be/ihln/internet/facebook-russische-poging-om-linkse-kiezers-in-vs-te-beinvloeden-verijdeld~a87d4aa2/,2020-09-02T00:57:51.270Z,"politiek, verkiezingen, nationale verkiezingen, Donald Trump, Facebook, Joe Biden, Moskou, Peace Data, Peace Data, Peace Data, Russian Internet Research Agency, Sint-Petersburg, Twitter, VK, VS, Verenigd Koninkrijk, Verenigde Staten",Facebook: Russische poging om linkse kiezers in VS te beïnvloeden verijdeld
5f4f5f35c68cb62d75acf9b6,http://feeds.nieuwsblad.be/~r/nieuws/snelnieuws/~3/ZGDvyzzc4uQ/dmf20200902_92966782,2020-09-02T08:13:59.000Z,"“Rechts-extremisme heeft momenteel de wind in de zeilen, en dat baart ons zorgen.” Dat heeft Paul Van Tigchelt, directeur van het Orgaan voor de Coördinatie en de Analyse van de Dreiging (OCAD) woensdagochtend gezegd bij Radio 1.\n\nHet proces over de aanslagen op het tijdschrift ‘Charlie Hebdo’ begint vandaag in Parijs. Naar aanleiding daarvan liet Van Tigchelt zijn licht schijnen op de terreurdreiging in België. “Er zijn altijd wel actieve dossiers, maar in de jaren 2016 en 2017 hadden we veel meer leads dan nu. Maar dat mag geen reden voor zelfgenoegzaamheid zijn: het werk is er niet makkelijker op geworden. Er is in ons land momenteel vooral dreiging van zogeheten ‘young actors’. Dat zijn jongeren die zich laten inspireren, gebruiken, misbruiken door extremistische ideologieën. Zo’n ‘young actors’ detecteren is echter niet makkelijk.”\n\nVolgens Van Tigchelt is de voedingsbodem voor religieus extremisme nog steeds aanwezig in ons land. “De onvrede over hun maatschappelijke situatie is nog niet weg. Dit zijn ook geen ‘foreign fighters’: we mogen niet vergeten dat dit ónze jongeren zijn, die geboren worden in Brussel, Antwerpen of Vilvoorde.”\n\nOver de dreiging die uitgaat van Syriëstrijders klonk Van Tigchelt wel hoopvoller. “Het OCAD beheert een databank. Daarin zitten momenteel zo’n 130 teruggekeerde Syriëstrijders die ofwel in de gevangenis zitten, ofwel hun straf al hebben uitgezeten. Zij worden nog steeds opgevolgd. Daar zitten een aantal ideologische hardliners tussen, voor wie het moeilijk wordt om hen opnieuw te integreren in onze maatschappij. Maar gelukkig zijn ze niet allemaal zo ver heen: er zijn er ook al verschillende van onze lijsten geschrapt, omdat ze succesvol weer geïntegreerd zijn.”\n\nRechts-extremisme\n\nMaar Van Tigchelt benadrukt dat de dreiging niet noodzakelijkerwijs uit islamistische hoek moet komen: “Die kan evenzeer uit rechts-extremistische hoek komen. Die beweging heeft momenteel de wind in de zeilen, en dat ons veel zorgen. Ze gebruiken dezelfde methodiek als de salafisten: complottheorieën waarin ze hun tegenstander demoniseren, die ‘vernietigd moet worden, anders overleven we het niet’.”\n\nDe sociale media spelen daarin volgens Van Tigchelt ook een grote rol: “Dat is een echte gamechanger op het vlak van terrorisme. Op die manier kan de dreiging uit alle windrichtingen komen. Kijk naar de dader van de aanslag in het Nieuw-Zeelandse Christchurch: diens manifest was gebaseerd op het werk van een Franse ‘filosoof’, hij verwees naar Anders Breivik, had rondgereisd in Europa, en zijn financiering was een wereldwijd gegeven. De wereldbevolking is nu eenmaal verbonden via het internet. Racidalisering is dus een internationaal gegeven geworden.”\n\nMomenteel staan er volgens Van Tigchelt “een veertigtal” personen met extreemrechtse sympathieën op de OCAD-lijst. “Maar nog belangrijker is dat we ook de maatschappelijke onderstroom opvolgen: de polarisering is dezer dagen groot. De uitdaging is dan ook hoe je diensten laat samenwerken, hoe je informatie laat uitwisselen zodat we dat in de gaten kunnen houden. Maar dat kunnen de inlichtingendiensten niet alleen, daar heb je een hele maatschappij voor nodig.”","OCAD-topman: “Rechts-extremisme heeft wind in de zeilen, en dat baart ons veel zorgen”"
5f4f5f3ae1c24abd84a540da,https://www.nieuwsblad.be/cnt/dmf20200902_92966782,2020-09-02T08:13:59.000Z,"“Rechts-extremisme heeft momenteel de wind in de zeilen, en dat baart ons zorgen.” Dat heeft Paul Van Tigchelt, directeur van het Orgaan voor de Coördinatie en de Analyse van de Dreiging (OCAD) woensdagochtend gezegd bij Radio 1.\n\nHet proces over de aanslagen op het tijdschrift ‘Charlie Hebdo’ begint vandaag in Parijs. Naar aanleiding daarvan liet Van Tigchelt zijn licht schijnen op de terreurdreiging in België. “Er zijn altijd wel actieve dossiers, maar in de jaren 2016 en 2017 hadden we veel meer leads dan nu. Maar dat mag geen reden voor zelfgenoegzaamheid zijn: het werk is er niet makkelijker op geworden. Er is in ons land momenteel vooral dreiging van zogeheten ‘young actors’. Dat zijn jongeren die zich laten inspireren, gebruiken, misbruiken door extremistische ideologieën. Zo’n ‘young actors’ detecteren is echter niet makkelijk.”\n\nVolgens Van Tigchelt is de voedingsbodem voor religieus extremisme nog steeds aanwezig in ons land. “De onvrede over hun maatschappelijke situatie is nog niet weg. Dit zijn ook geen ‘foreign fighters’: we mogen niet vergeten dat dit ónze jongeren zijn, die geboren worden in Brussel, Antwerpen of Vilvoorde.”\n\nOver de dreiging die uitgaat van Syriëstrijders klonk Van Tigchelt wel hoopvoller. “Het OCAD beheert een databank. Daarin zitten momenteel zo’n 130 teruggekeerde Syriëstrijders die ofwel in de gevangenis zitten, ofwel hun straf al hebben uitgezeten. Zij worden nog steeds opgevolgd. Daar zitten een aantal ideologische hardliners tussen, voor wie het moeilijk wordt om hen opnieuw te integreren in onze maatschappij. Maar gelukkig zijn ze niet allemaal zo ver heen: er zijn er ook al verschillende van onze lijsten geschrapt, omdat ze succesvol weer geïntegreerd zijn.”\n\nRechts-extremisme\n\nMaar Van Tigchelt benadrukt dat de dreiging niet noodzakelijkerwijs uit islamistische hoek moet komen: “Die kan evenzeer uit rechts-extremistische hoek komen. Die beweging heeft momenteel de wind in de zeilen, en dat ons veel zorgen. Ze gebruiken dezelfde methodiek als de salafisten: complottheorieën waarin ze hun tegenstander demoniseren, die ‘vernietigd moet worden, anders overleven we het niet’.”\n\nDe sociale media spelen daarin volgens Van Tigchelt ook een grote rol: “Dat is een echte gamechanger op het vlak van terrorisme. Op die manier kan de dreiging uit alle windrichtingen komen. Kijk naar de dader van de aanslag in het Nieuw-Zeelandse Christchurch: diens manifest was gebaseerd op het werk van een Franse ‘filosoof’, hij verwees naar Anders Breivik, had rondgereisd in Europa, en zijn financiering was een wereldwijd gegeven. De wereldbevolking is nu eenmaal verbonden via het internet. Racidalisering is dus een internationaal gegeven geworden.”\n\nMomenteel staan er volgens Van Tigchelt “een veertigtal” personen met extreemrechtse sympathieën op de OCAD-lijst. “Maar nog belangrijker is dat we ook de maatschappelijke onderstroom opvolgen: de polarisering is dezer dagen groot. De uitdaging is dan ook hoe je diensten laat samenwerken, hoe je informatie laat uitwisselen zodat we dat in de gaten kunnen houden. Maar dat kunnen de inlichtingendiensten niet alleen, daar heb je een hele maatschappij voor nodig.”","OCAD-topman: “Rechts-extremisme heeft wind in de zeilen, en dat baart ons veel zorgen”"
5f4f97789d7d33c3ff3bb7ab,https://www.hbvl.be/cnt/dmf20200902_93643520/contactonderzoekers-kunnen-vanaf-4-september-toeristen-uit-rode-zones-bellen,2020-09-02T10:03:26.000Z,"Vanaf 4 september kunnen contactonderzoekers toeristen die terugkeren uit rode zones effectief bellen. Hun gegevens komen vanaf dan in de databank van het callcenter. Dat is vernomen bij het Vlaams Agentschap Zorg en Gezondheid.\n\nWie uit een rode zone - een zone met een verhoogd risico op besmetting - terugkeert, moet zich laten testen en in quarantaine gaan. Maar vorige maand bleek dat de helft van de betrokkenen dat niet doet. De aangekondigde controle hierop bleef ook dode letter, omdat de gegevens niet bij de contactopspoorders terechtkwamen. Mensen krijgen wel na 48 uur een herinnerings-sms, maar opvolging door de contacttracers was er niet.\n\nTegen 4 september zou er een oplossing moeten zijn en die timing blijft overeind, zegt Ria Vandereyt van het Agentschap Zorg en Gezondheid. Vanaf dan zouden contactonderzoekers de betrokkenen dus ook moeten kunnen bellen.",Contactonderzoekers kunnen vanaf 4 september toeristen uit rode zones bellen
5f4f977d4fa2cf28805962d9,https://www.knack.be/nieuws/auto/audi-schaaft-q2-een-beetje-bij/article-belga-1636541.html,2020-09-02T09:55:09.000Z,"Vier jaar geleden lanceerde Audi de Q2. Nu krijgt deze compacte SUV een opfrisbeurt met een bijgeschaafd design, nieuwe connect-diensten, nieuwe rijhulpsystemen en een aangepast motorenpalet.\n\nDe compacte SUV krijgt een nog opvallender design en nieuwe koplampen. De designers hebben het motief van de veelhoek, die al te zien was op het front en de schouderlijn, nu ook aan de achterkant toegepast. Als gevolg van zijn update is de Q2 nu een paar millimeter langer geworden, zodat hij voortaan 4,21 meter lang is, terwijl de breedte en hoogte gelijk zijn gebleven. Voortaan zijn ledkoplampen standaard op de Audi Q2 en zijn led-matrixkoplampen als optie verkrijgbaar. Voor de achterlichten kunnen klanten kiezen tussen twee led-versies, met of zonder dynamische richtingaanwijzers. Het interieurontwerp volgt de strakke designtaal van het koetswerk en krijgt een nieuwe packstrategie voor de inrichting en uitrusting, met een bundeling van de opties. De optionele uitrusting van de Q2 omvat onder andere sportstoelen met brede zijsteunen, een in de hoogte verstelbare voorste passagiersstoel, automatische airco in twee zones en hulpverwarming. Verder komt een MMI navigation plus met een LTE-module voor snelle data-uitwisseling en een wifi-hotspot die passagiers kunnen gebruiken om hun mobiele apparaten aan te sluiten. De Audi Q2 krijgt vijf krachtige aandrijfopties: drie TFSI- en twee TDI-motoren. De SUV komt op de markt met een pittige benzinemotor: de 1.5 TFSI met 150 pk en 250 Nm aan koppel. Voor het eind van het jaar worden daar nog andere TDI- en TFSI-motoren aan toegevoegd. De Q2 met 1.5 TFSI-motor rolt standaard van de assemblagelijn met een manuele zesversnellingsbak en de zeventraps S tronic is als optie verkrijgbaar. Op sommige motorversies is ook Quattro-vierwielaandrijving beschikbaar. De verkoop van de Audi Q2 begint op de Belgische markt in september 2020. De prijs start bij 26.100 euro. (Belga)\n\nDe compacte SUV krijgt een nog opvallender design en nieuwe koplampen. De designers hebben het motief van de veelhoek, die al te zien was op het front en de schouderlijn, nu ook aan de achterkant toegepast. Als gevolg van zijn update is de Q2 nu een paar millimeter langer geworden, zodat hij voortaan 4,21 meter lang is, terwijl de breedte en hoogte gelijk zijn gebleven. Voortaan zijn ledkoplampen standaard op de Audi Q2 en zijn led-matrixkoplampen als optie verkrijgbaar. Voor de achterlichten kunnen klanten kiezen tussen twee led-versies, met of zonder dynamische richtingaanwijzers. Het interieurontwerp volgt de strakke designtaal van het koetswerk en krijgt een nieuwe packstrategie voor de inrichting en uitrusting, met een bundeling van de opties. De optionele uitrusting van de Q2 omvat onder andere sportstoelen met brede zijsteunen, een in de hoogte verstelbare voorste passagiersstoel, automatische airco in twee zones en hulpverwarming. Verder komt een MMI navigation plus met een LTE-module voor snelle data-uitwisseling en een wifi-hotspot die passagiers kunnen gebruiken om hun mobiele apparaten aan te sluiten. De Audi Q2 krijgt vijf krachtige aandrijfopties: drie TFSI- en twee TDI-motoren. De SUV komt op de markt met een pittige benzinemotor: de 1.5 TFSI met 150 pk en 250 Nm aan koppel. Voor het eind van het jaar worden daar nog andere TDI- en TFSI-motoren aan toegevoegd. De Q2 met 1.5 TFSI-motor rolt standaard van de assemblagelijn met een manuele zesversnellingsbak en de zeventraps S tronic is als optie verkrijgbaar. Op sommige motorversies is ook Quattro-vierwielaandrijving beschikbaar. De verkoop van de Audi Q2 begint op de Belgische markt in september 2020. De prijs start bij 26.100 euro. (Belga)",Audi schaaft Q2 een beetje bij
5f4fcfb7556219428f693add,https://www.tijd.be/r/t/1/id/10248939,2020-09-02T16:01:10.000Z,"Disney+ haalde in minder dan een jaar 60 miljoen abonnees, een paar jaar sneller dan verwacht. Met dank aan de coronacrisis.\n\nDe omzet uit video-abonnementen zal dit jaar voor het eerst groter zijn dan die uit bioscooptickets, en wordt over vijf jaar zelfs dubbel zo groot. Dat voorspelt de consultant PwC.\n\nVoor de entertainment- en mediawereld werkt Covid-19 als een tijdversneller, schrijft PwC in zijn jaarlijkse ‘Entertainment & Media Outlook’: ‘De consumenten pasten hun gedrag zo snel aan dat de sector op een kantelpunt staat dat anders pas na vele jaren zou zijn bereikt.’\n\nDat kantelpunt is heel zichtbaar in de verschuiving van bioscooprecettes (-65,6%) naar online en streaming video (+26%). Disney+, de eind 2019 gelanceerde streamingdienst van Disney, zat vorige maand al aan 60,5 miljoen betalende abonnees. Volgens de aanvankelijke prognoses zou die kaap mogelijk pas rond 2024 genomen worden. PwC verwacht dat de inkomsten uit streamingabonnementen tegen 2024 nog eens bijna gaan verdubbelen en dan dubbel zo groot zijn als de bioscoopomzet.\n\n+33,8% dataverbruik Mede door de enorme groei van streaming neemt het wereldwijde datagebruik dit jaar met zowat een derde toe.\n\nMede door de enorme groei van streaming zit ook het datagebruik in de lift. Dit jaar zal het datavolume met liefst 33,8 procent toenemen, en tussen 2019 en 2024 zal het meer dan verdubbelen tot 4,9 quadriljoen megabyte, voorspelt PwC.\n\nVoor de sector als geheel is de coronacrisis wel duidelijk negatief. Nooit eerder in de 21 jaar dat het toonaangevende rapport verscheen, was er zo’n grote krimp als dit jaar. De wereldwijde omzet zal volgens PwC met 5,6 procent dalen tot 2.019 miljard dollar, onder het niveau van 2018. Voor de komende vier jaar voorspelt het bureau wel een geleidelijke groei van gemiddeld 2,8 procent per jaar.\n\nBoeken groeien\n\nCovid-19 deelde ook klappen uit aan traditionele media, met één opmerkelijke uitzondering. De wereldwijde boekenverkoop wint in dit pandemiejaar 2,2 procent en blijft ook de komende jaren nog met 1,4 procent per jaar groeien, verwacht de consultant. Die groei is weliswaar deels te wijten aan het succes van audioboeken.\n\nDe omzet uit muziek, radio en podcasts daarentegen krimpt dit jaar fors (-22,6%), en ook kranten en magazines (-14,3%) zitten in het verliezende kamp. Televisie en homevideo beperken de schade tot 6,1 procent. De grote winnaar van 2020 is virtuele realiteit (VR), dat een groei noteert van 30,3 procent.\n\nOok op de advertentiemarkt is de schade ongelijk verdeeld. Out-of-home (buitenreclame) incasseert een omzetdaling met 28,5 procent, terwijl online reclame slechts 2,6 procent inlevert. Tv-reclame zit er tussenin met een krimp van 12,3 procent.",Streaming wordt voor het eerst groter dan cinema
5f5007f8b380085a3f055b5d,https://www.knack.be/nieuws/belgie/lokale-contact-tracing-verwatert-na-onvrede-over-kostenplaatje/article-news-1636861.html,2020-09-02T19:13:09.000Z,"Een systeem waarbij gemeenten het contactonderzoek volledig overnemen van Vlaanderen zit er niet aan te komen. Verbeteringen aan de Vlaamse contactopsporing en, vooral, misnoegen over de kosten doen de lokale initiatieven gas terugnemen.\n\nAfgelopen zomer kwam de manke contact tracing in het middelpunt van de storm te staan. Verschillende lokale besturen uitten openlijk hun ongenoegen over het Vlaamse opsporingssysteem van (mogelijke) corona-patiënten. Dat wordt geleid door een consortium van ziekenfondsen en callcenters. Her en der groeide de wil om zelf tot actie over te gaan. Lokale initiatieven zouden beter werken dan 'Brussel', zo ging de redenering.\n\n...\n\nAfgelopen zomer kwam de manke contact tracing in het middelpunt van de storm te staan. Verschillende lokale besturen uitten openlijk hun ongenoegen over het Vlaamse opsporingssysteem van (mogelijke) corona-patiënten. Dat wordt geleid door een consortium van ziekenfondsen en callcenters. Her en der groeide de wil om zelf tot actie over te gaan. Lokale initiatieven zouden beter werken dan 'Brussel', zo ging de redenering.Vlaams minister van Welzijn Wouter Beke (CD&V) was aanvankelijk weigerachtig om de controle volledig uit handen te geven. Na enige tijd bood hij de gemeenten drie scenario's aan. In de eerste twee zou Vlaanderen in meerdere of mindere mate samenwerken met het lokale niveau. In het meest radicale van de drie scenario's zouden de gemeenten het gehele proces overnemen. Van het opsporen van patiënten tot het in kaart brengen van clusters. Niet onbelangrijk: de gemeenten zouden de kosten volledig overnemen. Drie initiatieven kozen die optie begin augustus. Het ging om groepen gemeenten rond Kortrijk, Roeselare en Mechelen. Maar na een maand tijd blijkt dat de soep toch niet zo heet wordt gegeten. De drie onafhankelijke methodes zijn nog steeds niet helemaal van de grond gekomen. Zo moeten ze nog een kleine week wachten voordat ze toegang krijgen tot de overkoepelende databank. Vanaf dat moment zullen contactpersonen niet meer opgebeld kunnen worden door zowel een centrale als door een lokale contactspeurder.Meer nog, de lokale initiatieven zijn grotendeels afgestapt van het harde derde scenario. Een en ander heeft te maken met het kostenplaatje. 'We konden niet akkoord gaan dat we alle kosten zelf zouden moeten dragen', zegt Jan Seynhaeve (CD&V), burgemeester van Wevelgem. Zijn gemeente is deel van W13, een groep gemeenten rondom Kortrijk. 'Het zou vreemd zijn dat Vlaanderen voor geen enkele euro tussenkomt, terwijl wij het meeste werk zouden doen.' Er lopen nog steeds onderhandelingen met het Vlaams Agentschap Zorg en Gezondheid over de juiste spreiding van de kosten, maar van ook de werkzaamheden op het terrein. Van een 100 procent onafhankelijke contact tracing is dus geen sprake meer. De bedoeling is dat de drie initiatieven na een maand worden geëvalueerd. De kans groot dat na die maand het volledige contactonderzoek wordt herbekeken, evenals de nu al verwaterde opdeling tussen drie scenario's. Het vertrouwen in het Vlaamse contactonderzoek is gegroeid. 'Ik heb het gevoel dat Vlaanderen nu mee is', zegt Seynhaeve.Dat geeft ook Kris Declercq (CD&V) aan. Als burgemeester van Roeselare zit hij mee in de regio Midwest, die 16 West-Vlaamse gemeenten telt. 'Half juli kwam de vooruitgang van het Vlaamse contactonderzoek niet overeen met de nieuwe uitbraak. Nu heb ik vertrouwen in de complementariteit tussen het lokale en het Vlaamse niveau.' In de regio Mechelen-Katelijne klinken er eveneens hoopvolle signalen over 'Brussel'.Op politiek vlak is dat een opsteker voor Wouter Beke. Tijdens de zomer kreeg hij het heet onder de voeten. Uitgerekend gemeenten met CD&V-burgemeesters lieten hun wantrouwen blijken. 'Wij blijven kritisch voor Vlaanderen, maar Vlaanderen mag ook kritisch zijn voor ons', zegt Seynhaeve.",Lokale contact tracing verwatert na onvrede over kostenplaatje
5f5007fbbac99d7f8ed69059,https://www.nieuwsblad.be/cnt/dmf20200902_96401305,2020-09-02T17:34:38.000Z,"De Zweedse politie heeft een dubbele moord uit 2004 opgelost en een verdachte gearresteerd: Daniel Nyqvists Foto: Zweedse politie\n\nDe Zweedse politie heeft een dubbele moord uit 2004 opgelost en een verdachte gearresteerd. Het gaat om de 37-jarige Daniel Nyqvists. De speurders kregen hem in het vizier dankzij een databank voor familie-onderzoek.\n\nSlachtoffers waren destijds een 8-jarig jongetje en een vrouw. De man heeft volgens de openbaar aanklager verklaard dat hij de “drang” had gevoeld om twee mensen te vermoorden. Hij stak het jongetje, dat op weg naar school was, op straat in Linköping van achter met een mes neer. Toen hij merkte dat een vrouw dat had gezien, stak hij haar ook dood.\n\nHoewel de dader het wapen, vingerafdrukken, haren en bloedsporen op de plaats van de misdaad had achtergelaten, lukte het de politie niet te achterhalen om wie het ging. Dat lukte ook niet in het enorme onderzoek dat op gang kwam en waarbij 7.000 verhoren werden afgenomen, 5.000 mensen hun DNA moesten afgeven en 40.000 documenten werden verzameld.\n\nOnlangs besloot de politie het DNA van de dader ter vergelijken met de databank voor familie-onderzoek waarop privépersonen hun DNA achterlaten. De speurders kwamen zodoende twee broers op het spoor. De jongste bekende de moorden.",Zweedse politie lost dubbele moord na 16 jaar op
5f504038a348e1bb2c9a2704,https://www.tijd.be/r/t/1/id/10248955,2020-09-02T23:00:19.000Z,"Er stroomde nog nooit zoveel geld naar de Belgische groeiers. Na acht maanden - en ondanks de coronacrisis - is het record van heel 2019 al verpulverd. Meer dan de helft van het geld vloeide naar biotechbedrijven.\n\n'Het gaat hard voor de Belgische niet-genoteerde tech- en biotechbedrijven', stelde De Tijd na het eerste semester vast. De betrokken bedrijven zamelden over die periode 610 miljoen euro in, een nieuw record.\n\nDe activiteit is tijdens de zomervakantie niet gaan liggen. Via 13 operaties haalden de Belgische groeiers sinds eind juni bijna 140 miljoen op. De jongste kapitaalronde is die van het Luikse Miracor. Het medtechbedrijf ontwikkelde een technologie om de schade aan het hart te beperken na een hartaanval en haalde eerder deze week 24 miljoen euro op.\n\nSchermvullende weergave ©Mediafin\n\nDankzij die operatie is het record van 2019 verpulverd. Dat jaar haalden Belgische groeiers 745 miljoen euro op. Met Miracor erbij staat de teller dit jaar - na iets meer dan acht maanden - al op 748 miljoen. Die grootste tien kapitaalrondes samen zijn goed voor 460 miljoen euro.\n\nOpvallend is dat meer dan de helft van het totale bedrag - bijna 410 miljoen euro - naar biotechbedrijven vloeide. En in de top tien van de grootste operaties van 2020 staan zeven biotechbedrijven, tegenover slechts drie techbedrijven.\n\nDe grootste ronde van het jaar staat bovendien op naam van een biotechbedrijf: het Waalse Iteos Therapeutics. Dat haalde in het voorjaar 114 miljoen euro op, voornamelijk bij Amerikaanse investeerders. Twee maanden nadien trok Iteos al naar de beurs. Het databeheerplatform Collibra staat op twee met een kapitaalronde van 103 miljoen euro. Collibra is de eerste Belgische eenhoorn, een groeibedrijf met een waardering van meer dan 1 miljard dollar. Bij de kapitaalronde van dit voorjaar werd het bedrijf gewaardeerd op 2,3 miljard dollar.\n\nBiotech Valley\n\n'België staat in biotech aan de wereldtop. Er is hier een heuse Biotech Valley', zegt een Belgische durfkapitalist. 'Daarmee trek je niet alleen buitenlandse investeerders aan, maar ook getalenteerde werknemers uit heel de wereld.' Ook bij technologiebedrijven zijn clusters gegroeid uit succesvolle investeringen, zegt hij. 'Veel kleine initiatieven vormen samen een weefsel. Daaruit komen nieuwe starters voort, wat leidt tot veel kapitaaloperaties.'\n\nSchermvullende weergave ©Mediafin\n\nJan De Kerpel, managing director Life Sciences en Healthcare van de zakenbank Kempen & co., meent zelfs dat België een Europese kernregio is voor biotech, naast hubs in Oxford/Cambridge (Verenigd Koninkrijk), Zweden en Zwitserland.\n\nDe buitenlandse durfkapitalisten hebben de weg naar de Belgische groeiers definitief gevonden. Iconische Amerikaanse investeerders als Summit, Index Ventures, Iconiq Capital of CapitalG zijn niet meer uit ons land weg te slaan en duiken steeds vaker op bij kapitaaloperaties. Ze screenen de Belgische markt actief en treden zowel op bij kleinere kapitaalrondes als bij de grotere deals.\n\nDeze week kocht Summit voor zo'n 20 miljoen euro bijna een kwart van de bestaande aandelen van CluePoints. Dat Waalse bedrijf ontwikkelde een technologie die het mogelijk maakt fouten of fraude op te sporen in klinische studies bij de ontwikkeling van nieuwe geneesmiddelen. Het bedrijf uit Louvain-la-Neuve werd bij de operatie gewaardeerd op 85 miljoen euro.",Geldstroom naar Belgische groeiers breekt alle records
5f504039a348e1bb2c9a2707,https://www.tijd.be/r/t/1/id/10249066,2020-09-02T22:47:15.000Z,"Een zelfverzekerde CD&V-voorzitter Joachim Coens zet in 'Terzake' de deur voor een federale regering zonder de N-VA wagenwijd open. De liberalen, die paars-geel begroeven, ruiken de zege. ’De kans dat Vivaldi er tegen 17 september komt, is 75 procent.’\n\n‘Avanti’ ofwel vooruit met dit land. Dat is wat CD&V wil, zo maakte voorzitter Joachim Coens duidelijk in een tv-interview dat als een zeer belangrijke koerswijziging gezien kan worden. Sinds Open VLD-voorzitter Egbert Lachaert het steven enkele weken geleden op een federale coalitie van socialisten, liberalen, groenen en CD&V zette, hebben de christendemocraten nog nooit zo expliciet gezegd dat ze ‘open for business’ zijn.\n\nWant leek het zondag nog een veelbetekenend signaal dat Coens kwam opdagen voor een eerste plenaire vergadering met de zeven betrokken partijen van de zogenaamde Vivaldi-coalitie, dan sloeg een dag later de twijfel al weer toe bij CD&V. En dus ook over de slaagkansen van Vivaldi. In zijn eigen partij kreeg Coens maandag de wind van voren. ‘Hij speelt met vuur’, klonk het over zijn deelname aan die vergadering. Onder andere zwaargewichten als Vlaams minister Hilde Crevits en federaal vicepremier Koen Geens en de Vlaamse CD&V-fractie plaatsten nog eens grote reserves bij een keuze die de relatie met de N-VA in de Vlaamse regering helemaal kan verzieken.\n\nSpanning te snijden\n\nSindsdien is de spanning te snijden bij CD&V. Dat Coens in analyses in de kranten weer wordt neergezet als de weifelende leider van een partij in existentiële twijfel, die alleen maar kan verliezen - zowel in een regering zonder de N-VA als in de oppositie naast de N-VA - komt hard aan. Net als een snoeihard opiniestuk van gewezen CD&V-senator Els Schelfhout, waarin CD&V werd neergezet als het bange schoothondje van de N-VA.\n\nWoensdagmiddag besliste Coens daarop om knopen door te hakken. Terwijl zijn woordvoerster communiceerde dat hij alleen maar in 'Terzake' zou verschijnen om op Schelfhout te reageren en niet om uitspraken over de regeringsvorming te doen, werden de Twitter-visuals al klaargemaakt op het partijhoofdkwartier. Op die pancartes: de argumenten die Coens 's avonds in 'Terzake' zou geven om de onderhandelingen met de paars-groene partijen een kans te geven. Ook Crevits werd volgens bronnen ingelicht over het duidelijke signaal dat hij zou geven. Maar veel andere CD&V-mandatarissen waren niet op de hoogte.\n\nCoens klonk voor zijn doen heel zelfverzekerd. ‘CD&V is niet bang om te regeren en niet om in de oppositie te gaan.’ Explicieter dan ooit maakte hij duidelijk dat hij niet meer vasthoudt aan de eis van een meerderheid in de Nederlandstalige taalgroep in de Kamer en dat de N-VA dus kan worden gelost. ‘Na anderhalf jaar willen de mensen vooruit. Avanti.’\n\nSynthese\n\n'We hebben alles geprobeerd om een Vlaamse meerderheid te hebben', zei de West-Vlaming. Hij ziet ook een duidelijke plaats voor CD&V in een coalitie met paars-groen. ‘Wij willen de synthese maken tussen het economische, het sociale en het ethisch-duurzame.’ En hij ontwaart een kans op slagen: ‘Het vertrouwen tussen de partijen groeit.'\n\nMaar de paars-groene partijen krijgen het niet cadeau. Ze zullen de breekpunten van CD&V moeten inwilligen: er kan geen sprake zijn van de uitbreiding van de abortustermijn, het federale beleid mag niet haaks staan op dat van de deelstaten en er moeten communautaire stappen vooruit worden gezet. Maar vooral: Coens wil gerespecteerd worden. Veel CD&V’ers huiveren namelijk voor het beeld dat zij paars-groen - dat lang geleden zo hard werd bestreden - nu weer tot leven wekken.\n\nCoens wil daarom af van de term Vivaldi-coalitie. Die werd nochtans bedacht toen hijzelf en Georges-Louis Bouchez (MR) informateurs waren. Hij wil dat er gesproken wordt van een klassieke tripartite van socialisten, liberalen en christendemocraten plus de groenen. 'Zeg niet Vivaldi, maar avanti.' Bij de andere partijen wordt dat wat lacherig onthaald. ‘Zo heette het partijblad van de Italiaanse dictator Benito Mussolini.'\n\nLeterme\n\nOf die andere branding betekent dat CD&V ook het premierschap opeist en alleen aan tafel komt als ook zusterpartij cdH mag meedoen, zei Coens niet letterlijk. Maar in de wandelgangen valt te horen dat de Zestien op het verlanglijstje staat. Eerder zei ook oud-premier Yves Leterme dat CD&V daarvoor moet gaan. Of Coens daarvoor aan Geens denkt, is een andere kwestie. Tussen de twee botst het al eens.\n\nDe N-VA ziet de bui al hangen. ‘Vivaldi is geboren.' Ook bij de liberalen gaat men daar nu van uit. '75 procent kans dat dit project lukt. Een regeerakkoord tegen 17 september (wanneer de regering-Wilmès in principe het vertrouwen verliest, red.) moet zelfs kunnen.’",'75 procent kans dat Vivaldi er komt'
5f50787883749ab5c57ecb9a,https://www.hbvl.be/cnt/dmf20200902_97855375/luc-kempen-is-s-lands-grootste-verzamelaar-van-voetbalstatistieken,2020-09-03T01:25:00.000Z,"Konrad Adenauer kweekte rozen, Louis Couperus keek graag naar worstelwedstrijden en Johnny Depp verzamelt poppen. De ene hobby is al wat aparter dan de andere, maar allicht besteden weinig mensen er meer tijd aan dan Luc Kempen. Hij beheert de grootste voetbaldatabank van ons land. “Het is een dagvullende bezigheid geworden.”",Luc Kempen is ’s lands grootste verzamelaar van voetbalstatistieken
5f50e8f9c5de9c6890041ec6,https://www.knack.be/nieuws/belgie/wie-durft-vivaldi-nog-te-stoppen/article-analyse-1637017.html,2020-09-03T09:34:09.000Z,"Voor het eerst sinds maanden lijkt er echt schot in de zaak te komen. De stekker uit Vivaldi (of Avanti) trekken is moeilijker dan ooit.\n\nWoensdagavond CD&V-voorzitter Joachim Coens. Donderdagochtend SP.A-voorzitter Conner Rousseau. En verzoenende taal van Ecolo-kopstuk Zakia Khattabi over de abortuskwestie. De coalitie van socialisten, liberalen, groenen en CD&V - noem ze Vivaldi of Avanti - staat op de rails. Een vergadering later op de dag moet de neuzen finaal in de juiste richting krijgen zodat koninklijk opdrachthouder Egbert Lachaert (Open VLD) vrijdag met een doorbraak naar het Paleis kan.\n\n...\n\nWoensdagavond CD&V-voorzitter Joachim Coens. Donderdagochtend SP.A-voorzitter Conner Rousseau. En verzoenende taal van Ecolo-kopstuk Zakia Khattabi over de abortuskwestie. De coalitie van socialisten, liberalen, groenen en CD&V - noem ze Vivaldi of Avanti - staat op de rails. Een vergadering later op de dag moet de neuzen finaal in de juiste richting krijgen zodat koninklijk opdrachthouder Egbert Lachaert (Open VLD) vrijdag met een doorbraak naar het Paleis kan.Het is lang geleden dat de Sturm und Drang binnen de partijen zo groot was als vandaag. Al varieert het enthousiasme natuurlijk nog sterk. Bij Groen schreeuwen ze al maanden om Vivaldi. Bij de CD&V zijn sommige mandatarissen nog aan het bekomen van Coens' optreden in Terzake woensdagavond. Een nieuwe regering is voor alle duidelijkheid verre van gevormd. 'Maar de sense of urgency is groter dan ooit', zegt een bron. Deadlines doen rare dingen in de Wetstraat. Verschillende betrokkenen wijzen naar 17 september, het moment waarop premier Sophie Wilmès (MR) het parlement om het vertrouwen moet vragen. Dat werkt als een stimulans. Dat zowel socialisten als groenen beloofden dat het na deze poging verkiezingen zouden worden, was de finishing touch. Want niemand - op het Vlaams Belang en de PVDA na - heeft daar echt zin in. Wie durft deze dynamiek 466 dagen na de verkiezingen nog een halt toe te roepen? Welke knopen liggen er zoal op tafel? Uiteraard het ethische vraagstuk. Coens noemt de abortuskwestie een breekpunt. Maar de paarse partijen stellen zich inschikkelijk op. Rousseau bestempelt de ethische issues op dit moment niet als een prioriteit. In de coronacrisis hebben we wel andere katjes te geselen, klinkt het. En ook Zakia Khattabi, die wordt genoemd als minister of staatssecretaris voor Ecolo, stelt zich niet onwrikbaar op, klonk het vanochtend op Bel RTL.De rode eis voor eerlijke fiscaliteit wordt ook nog een zware dobber. Open VLD-voorzitter Lachaert wil koste wat het kost aantonen dat zijn partij beter bestand is tegen 'linkse toegevingen' dan die van Bart De Wever (N-VA), die een akkoord onderhandelde met PS-voorzitter Paul Magnette. De liberalen willen de Vlaams-nationalisten nog enkele jaren kunnen jennen met hun sociaaleconomische toegevingen in ruil voor communautaire prijzen. 'Maar Lachaert weet wat wij willen: meer investeringen in de gezondheidszorg, hogere lonen en pensioenen en eerlijke fiscaliteit', luidt het mantra binnen de SP.A. De groenen zullen dan weer een volledige kernuitstap in 2025 moeten inslikken. In een interview met Het Laatste Nieuws eist voorzitter Meyrem Almaci alleszins niet de spijkerharde garanties die Coens en Rousseau vragen voor hun dada's. Rond de participatie van het CDH hangen ook nog wat vraagtekens. Bij de liberalen zeggen ze officieel geen veto's te stellen. CD&V-Kamerlid Sammy Mahdi heet de Franstalige humanisten graag welkom. Maar iedereen beseft dat de partij van Maxime Prévot numeriek overbodig is. Er wacht Lachaert nog een ongemakkelijk gesprek. Het is nu uitkijken of de CD&V de formatiegesprekken met de Vivaldi-partijen uitdoet. Volgens Rousseau kan paars-groen desnoods verder zonder Coens, zo klonk het nonchalant bij de openbare omroep. Maar Lachaert wil de christendemocraten er maar al te graag bij. Al was het maar omdat zijn partij dan niet geïsoleerd staat in de Vlaamse regering. Wie nu wel in isolement dreigt te belanden in de regering-Jambon is de N-VA. Voorlopig reageerde De Wever nog niet op de ontwikkelingen, maar heel lang kan dat niet duren. De toon werd de afgelopen dagen in ieder geval al gezet. 'Voorzitter Bart De Wever maakte begin augustus een sterk historisch akkoord ter bescherming van onze Vlaamse welvaart', schreef het N-VA-twitterkanaal op woensdag. 'Wij betreuren dat sommigen dit akkoord toen hebben geblokkeerd en nu een linksere en anti-Vlaamse regering willen vormen.'",Wie durft Vivaldi nog te stoppen?
5f51213f6da09bbb8f100bad,https://www.tijd.be/r/t/1/id/10249194,2020-09-03T15:50:41.000Z,"De vermogensfiscaliteit dient zich aan als een belangrijke veldslag voor een coalitie tussen blauw, rood, oranje en groen. Het ijkpunt over wie die veldslag wint of verliest, is vastgelegd door de partijvoorzitters Bart De Wever (N-VA) en Paul Magnette (PS).\n\nNu de beurs op winst staat, moet eerlijke fiscaliteit op tafel komen, zei sp.a-voorzitter Conner Rousseau donderdagmorgen in 'De ochtend' op Radio 1. Daarmee opende hij de deur naar de start van een Vivaldi-formatie met blauw, oranje, rood en groen en toonde hij meteen waarover een van de belangrijke veldslagen in zo’n formatie zal gaan: de vermogensfiscaliteit.\n\nHoe tekent die fiscale strijd zich af? Een van de weinige dingen die daarover al kunnen worden gezegd, is waar politiek de lat ligt. De liberalen gingen deze zomer niet akkoord met een voorstel van de N-VA en de PS over een hervorming van de vermogensbelasting. Daarbij zouden meerwaarden op aandelen belast worden en zou in ruil het tarief van de roerende voorheffing dalen.\n\nHet wordt een belangrijke maatstaf. Als de liberalen een akkoord kunnen sluiten dat fiscaal vriendelijker is, hebben ze een goed argument om de N-VA op afstand te houden. Voor de socialisten, op zoek naar een reden waarom ze in de regering stappen, geldt het omgekeerde.\n\nDe socialisten grijpen de merkwaardige spreidstand tussen de recessie en de recordkoersen op Wall Street aan om een meerwaardebelasting op aandelen in te voeren. België heeft die niet, al blijkt uit data van de Organisatie voor Economische Samenwerking en Ontwikkeling (OESO) dat maar weinig landen noemenswaardige inkomsten halen uit meerwaarden die gezinnen boeken. Zweden, Zuid-Korea en de Verenigde Staten zijn de uitzonderingen, met inkomsten tussen 1 en 1,4 procent van het bruto binnenlands product (bbp). Nog vier landen, waaronder Ierland en het Verenigd Koninkrijk, halen enkele promilles van het bbp. Bij de meeste staat de teller op nul.\n\nOp de achtergrond spelen niet alleen de nieuwe recordkoersen van Wall Street, maar ook de klassieke data over hoe zwaar vermogen in ons land al wordt belast. De regeringen-Di-Rupo en -Michel verdubbelden de roerende voorheffing op inkomsten uit kapitaal naar 30 procent, wat in de OESO een van de toptarieven is.\n\nDe breedst mogelijke manier om belastingen op kapitaal te meten is door de belastinginkomsten op bedrijven en kapitaal samen te nemen. In die tabel staat Noorwegen bovenaan, met dank aan de oliesector, en Luxemburg op twee, dankzij de permanente fiscale solden. Daarna volgt België. Alle belastingen op bedrijven en kapitaal samen leveren in ons land 4,4 procent van het bbp op.\n\nIn die zin is het interessant dat in het voorstel van De Wever en Magnette de meerwaardebelasting gecompenseerd zou worden door een lagere roerende voorheffing. Het toont een zoektocht naar een taxshift in de vermogensfiscaliteit, waarbij de tarieven eenvormiger worden. In zo’n oefening komen niet alleen de meerwaarden op aandelen in het vizier, maar ook de belastingen op vastgoed, van het louter bezit tot huurinkomsten en meerwaarden.",Op zoek naar fiscale rechtvaardigheid in een al zwaar belast land
5f515975bfd1b962b1c8bccb,https://www.hbvl.be/cnt/dmf20200903_96221803/helft-van-limburgse-cd-v-burgemeesters-is-tegen-vivaldi-ze-willen-dat-coens-geen-onderhandelingen-start,2020-09-03T16:35:14.000Z,"Bijna de helft van de Limburgse CD&V-burgemeesters wil niet dat voorzitter Joachim Coens onderhandelingen voert over een Vivaldi-coalitie, of zoals hij het zelf liever noemt; een Avanti-coalitie. Dat blijkt uit een rondvraag van TV Limburg. 45 procent van de christendemocratische burgemeesters is tegen een coalitie van paars-groen met uitbreiding van de CD&V;""Wij moeten niet in een coalitie stappen die geen meerderheid heeft in Vlaanderen. En CD&V dient niet om het land te depanneren"", zeggen burgemeesters die tegen de onderhandelingen zijn. Het njet van de CD&V-mandatarissen is des te pijnlijker nadat voorzitter Coens in een mail aan alle CD&V-leden een bijna emotionele oproep deed om de rangen in de partij te sluiten en eindelijk te starten met onderhandelingen. Het toont aan hoe diep de verdeeldheid binnen de CD&V is.",Helft van Limburgse CD&V-burgemeesters is tegen Vivaldi. Ze willen dat Coens geen onderhandelingen start
5f51597724abce6caa745205,https://www.demorgen.be/nieuws/belgische-kinderen-voelen-zich-niet-goed-in-hun-vel~b68f79b5/,2020-09-03T17:07:00.000Z,"Uit een onderzoek van kinderrechtenorganisatie Unicef in de rijkste landen ter wereld blijkt dat het geestelijk welbevinden van de Belgische kinderen ondermaats is. Wat het echt pijnlijk maakt, is dat het rapport gemaakt is met data die dateren van voor de coronacrisis.",Belgische kinderen voelen zich niet goed in hun vel
5f5159780de47c35b76067bf,https://www.tijd.be/r/t/1/id/10249220,2020-09-03T17:05:15.000Z,"Stefan Dierckx ontwikkelt met The Glue software die als digitale lijm de data bij elkaar houdt die financiële dienstverleners en masse verzamelen.\n\nMet een meerderheidsbelang in het Nederlandse pensioenplatform Hyfen wil de Belgische fintechbelofte The Glue inspelen op nieuwe Europese regelgeving die pensioenspelers en verzekeraars tonnen werk zal bezorgen. ‘Verzekeraars zijn nu allesbehalve klaar om die verandering digitaal op te vangen,’ zegt topman Stefan Dierckx.\n\nThe Glue, dat een vijftal jaar geleden werd opgericht door de serieondernemer Jurgen Ingels en de bankenconsultant Stefan Dierckx, ontwikkelt softwareplatformen waarmee financiële spelers vlotter digitale bankdiensten kunnen aanbieden.\n\nDaarbij lag de focus de voorbije jaren voornamelijk op de banken, nu die hun apps volop omturnen tot een virtueel Zwitsers zakmes waarmee je naast het regelen van financiële zaken pakweg telecomfacturen en parkeerplaatsen kan betalen of zelfs hoogtepunten uit de voetbalcompetitie kan volgen. Om zulke apps te ontwikkelen moet je wel enorme hoeveelheden data veilig kunnen samenbrengen en verwerken. Het is net die taak die The Glue wil vergemakkelijken met zijn softwareplatform.\n\nEuropese pensioentsunami\n\nIntussen heeft The Glue zijn actieterrein stevig uitgebreid: zo heeft het fintechbedrijf net de meerderheid genomen in het softwareplatform Hyfen, dat oorspronkelijk werd ontwikkeld door de Nederlandse pensioenreus APG. ‘Terwijl je in België telkens een nieuwe groepsverzekering afsluit als je van werkgever verandert, ben je in Nederland als werknemer verplicht je opgespaarde pensioenpotje met je mee te nemen als je een nieuwe job hebt,’ legt Dierckx uit.\n\n‘Om dat mogelijk te maken, moeten pensioenbedrijven en verzekeraars veel data met elkaar uitwisselen. Die job gebeurde tot dusver nagenoeg manueel . Maar via Hyfen kunnen de belangrijkste spelers in de branche nu nagenoeg automatisch al die informatie met elkaar uitwisselen.’\n\nTerwijl je bij banken merkt dat ze de klik wel al hebben gemaakt, zit ‘digital first’ nog lang niet ingebakken bij de verzekeraars. Stefan Dierckx Topman The Glue\n\nHyfen is momenteel actief in Nederland, maar het is volgens Dierckx de bedoeling in heel Europa voet aan de grond te krijgen. ‘Hiermee kunnen we inspelen op de tsunami aan nieuwe regelgeving die de Europese pensioensector zal overspoelen. Door de lage rente zijn verzekeraars hun gamma aan aanvullende pensioenplannen ook aan het aanpassen. Dat heeft allemaal een enorme impact op hun achterliggende IT-systemen. Onze technologie stelt hen in staat dat allemaal centraal te regelen.’\n\nVers kapitaal\n\nZo’n extra duw in de rug zal nodig zijn, want wat digitalisering betreft staan de verzekeraars volgens Dierckx nog voor een enorme inhaalbeweging. ‘Terwijl je bij banken merkt dat ze de klik wel al hebben gemaakt, zit ‘digital first’ nog lang niet ingebakken bij de verzekeraars. Op enkele uitzonderingen na is er in de sector nog altijd een groot gebrek aan digitale diensten, zowel intern als voor de klant. Kijk wat voor een papierwerk er nog aan te pas komt als je schade aan je auto moet aangeven, terwijl genoeg tools voorhanden zijn om dat volledig digitaal te doen.’",'Verzekeraars staan voor enorme digitale inhaalbeweging'
5f51c9fa01b3eb7e8f561a12,https://www.knack.be/nieuws/belgie/het-economie-onderwijs-is-aan-hervorming-toe/article-opinion-1636499.html,2020-09-04T01:44:09.000Z,"'Het is voor studenten cruciaal dat ze inzien dat wat vandaag de mainstream is, morgen een nichestroming kan zijn en omgekeerd', schrijft Edgar Billiet. Hij schreef zijn masterproef over het economie-onderwijs in Vlaanderen.\n\nEconomie en economisch discours bepalen hoe onze samenleving eruitziet. 'De economie', groei en werkgelegenheid zijn mantra's in zowel linkse als rechtse partijprogramma's. De zwaarst wegende argumenten tegen al te strenge coronamaatregelen waren hoofdzakelijk economisch van aard.\n\nHet wetenschappelijk domein dat deze evoluties en fenomenen uit de echte wereld poogt te verklaren, de economische wetenschap, is met voorsprong het populairste aan onze universiteiten. Bijna één op de zes studenten aan de Vlaamse universiteiten studeert aan een economische faculteit. Overal in de samenleving worden invloedrijke functies ingevuld door mannen en vrouwen die een economie-opleiding genoten. In nagenoeg elk maatschappelijk debat komen economen aan het woord. Kortom, economisch discours is alomtegenwoordig.\n\nHet economie-onderwijs is aan hervorming toe.\n\nVoor een economist is de echte wereld echter meestal een speciaal geval. In de allereerste les van eender welke inleidende cursus economie krijgt de economiestudent immers de disclaimer mee dat het gros van wat hij of zij zal leren in de komende maanden en jaren berust op enkele aannames. Die aannames dienen om de complexe werkelijkheid te vereenvoudigen en die zo makkelijker bestudeerbaar te maken. Een dergelijke assumptie is die van de homo economicus. De doorsnee economische agent beschikt over een gelimiteerd budget en moet keuzes maken om nut (als consument) en winst (als producent) te maximaliseren. Aangenomen wordt dat die keuzes steeds rationeel en consistent zijn en ingegeven door de perfecte en volledige informatie over de markt. Met die vereenvoudigingen kan de econoom dan aan de slag gaan om modellen te maken die ons iets leren over prijzen, hoeveelheden en marktevenwichten. Met die modellen kan men dan voorspellingen doen over de toekomst.\n\nDe uitgangspunten hierboven beschreven zijn die van de neoklassieke economie. Die neoklassieke economie is de absolute hoofdstroming binnen de economische wetenschap aan zowat alle economiefaculteiten in de westerse wereld. Aan de grootste Belgische universiteiten, de KU Leuven en de UGent, is meer dan 90% van de onderwezen theorie in de economie-opleidingen neoklassiek van grondslag, zoals onderzoek voor mijn masterproef (UGent) aantoont. Curriculumstudies in onder andere Nederland, Frankrijk, Franstalig België en het Verenigd Koninkrijk komen tot gelijkaardige resultaten. Andere stromingen en theorieën komen in wisselende en verwaarloosbare verhoudingen aan bod, vaak dan nog in de vorm van keuzevakken in latere jaren van de opleiding.\n\nDe volkomen dominantie van de neoklassieke uitgangspunten in combinatie met wiskundige modellen en statistische analyse - mijn masterproef wees uit dat maar liefst 97% van de aangeleerde onderzoeksmethoden uitgaat van wiskunde of kwantitatieve methodes - geeft de economische wetenschap de allures van een exacte wetenschap. Exacte wetenschappen of natuurwetenschappen kenmerken zich door enkele universeel geldende wetten die de absolute meerderheid van hun beoefenaars aanvaarden. Geen bioloog hoor je nog het scheppingsverhaal verdedigen; de evolutietheorie is tegenwoordig de common ground van elk biologisch onderzoek. De economische wetenschap is echter net als de filosofie, sociologie of psychologie geen natuur-, maar een menswetenschap. Ze bestudeert in essentie menselijk gedrag of de aggregatie daarvan op samenlevingsniveau. De mens bestudeert dus in feite zichzelf. En dat maakt waarheidsvinding heel wat complexer. Afhankelijk van de tijdsgeest, de historische context of het heersend ethische klimaat ontstaan verschillende denksporen. Paradigma's worden zo meer of minder relevant.\n\nVoor de economische wetenschap is het neoklassieke denkkader vandaag dus dominant. Dat was ooit anders. Tot de industriële revolutie bepaalde het mercantilisme bijvoorbeeld het economische beleid van de meeste westerse landen. De periode werd gekenmerkt door protectionisme, hoge importtarieven en de uitbuiting van kolonies. Later verkreeg de klassieke school van Adam Smith meer invloed. De theorieën over zelfregulerende markten en comparatieve voordelen kenmerkten een periode van minder overheidsinmenging en vrijhandel. De Grote Depressie van de jaren 1930 zette vervolgens ene John Maynard Keynes aan tot het schrijven van zijn General Theory of Employment, Interest and Money. Het werk zou het economisch denken en beleid van de komende decennia bepalen. De zogenaamde Keynesiaanse school, met voorkeuren voor een vanuit de overheid gestuurde reactie op recessies, won aan belang. Later wijzigde die mainstream weer, toen onder invloed van de monetaristen in de jaren 1970-1980 de focus van economisch beleid zich verlegde van het bestrijden van werkloosheid naar lagere inflatiecijfers.\n\nHet is voor studenten cruciaal dat ze inzien dat wat vandaag de mainstream is, morgen een nichestroming kan zijn en omgekeerd. Daarom is het huidige natuurwetenschappelijke karakter en gebrek aan pluralisme van economie-opleidingen problematisch. Studenten krijgen een enkel paradigma voorgeschoteld en verlaten zo de schoolbanken met slechts één economisch denkkader in het achterhoofd. Verschillende studies wijzen de gevolgen daarvan aan. Zo is in psychologische experimenten aangetoond dat economiestudenten over het algemeen egoïstischer gedrag vertonen, vaker aan zichzelf denken en een positiever moreel oordeel hebben over hebzucht en egoïsme. De Britse econome Kate Raworth verwoordt het in haar boek Donuteconomie heel pertinent: ""De homo economicus als model van de mens is een model voor de mens geworden."" Anders gezegd, wie aangeleerd werd dat zijn of haar peer vooral aan het eigen nut denkt, zal zelf datzelfde gedrag beginnen te vertonen. De theorie wordt met andere woorden een zelfvervullende voorspelling.\n\nHet is tijd dat het monopolie van de neoklassieke economie doorbroken wordt.\n\nOm het met economische beeldspraak te zeggen: het is tijd dat het monopolie van de neoklassieke economie doorbroken wordt. Een marktcorrectie dringt zich op ten voordele van andere economische stromingen. Denk bijvoorbeeld aan de gedragseconomie, die vragen stelt bij de economische rationaliteit van mensen. Ons gedrag als economische agenten is immers onderhevig aan denkfouten of onvolledige informatie. Hoe zeker bent u immers dat uw garagist geen onnodige herstellingen aanrekent? Of denk aan de ecologische economie, die eerder dan op het maximaliseren van welvaart, zich focust op welzijn binnen planetaire grenzen. Elk van die stromingen heeft zijn merites, maar uiteraard ook zijn gebreken. Enkel door deze en andere stromingen een grotere rol te geven, kan de economische wetenschap haar geloofwaardigheid als menswetenschap behouden.\n\nDaarnaast doet ze er goed aan om naast wiskunde, statistiek, data-analyse en logica, ook andere wetenschappen meer als hulpwetenschap te gaan zien. De psychologie, sociologie, geschiedenis en wetenschapsfilosofie zijn minstens even complementair aan de economische wetenschap als bovengenoemde, meer kwantitatief-analytische wetenschappen. Toch worden ze al te vaak stiefmoederlijk behandeld in economie-opleidingen, wat leidt tot theoretische en disciplinaire bloedarmoede. Om de grote uitdagingen van deze tijd, zoals de klimaatverandering en ongelijkheid, het hoofd te bieden, hebben we nood aan opleidingen die kritische en geïnformeerde studenten afleveren. De weg daarnaartoe is interdisciplinair en pluralistisch.\n\nEdgar Billiet is master in de economie en schreef zijn masterproef over het economie-onderwijs in Vlaanderen. Hij schreef deze bijdrage voor denktank Minerva.\n\nEconomie en economisch discours bepalen hoe onze samenleving eruitziet. 'De economie', groei en werkgelegenheid zijn mantra's in zowel linkse als rechtse partijprogramma's. De zwaarst wegende argumenten tegen al te strenge coronamaatregelen waren hoofdzakelijk economisch van aard. Het wetenschappelijk domein dat deze evoluties en fenomenen uit de echte wereld poogt te verklaren, de economische wetenschap, is met voorsprong het populairste aan onze universiteiten. Bijna één op de zes studenten aan de Vlaamse universiteiten studeert aan een economische faculteit. Overal in de samenleving worden invloedrijke functies ingevuld door mannen en vrouwen die een economie-opleiding genoten. In nagenoeg elk maatschappelijk debat komen economen aan het woord. Kortom, economisch discours is alomtegenwoordig.Voor een economist is de echte wereld echter meestal een speciaal geval. In de allereerste les van eender welke inleidende cursus economie krijgt de economiestudent immers de disclaimer mee dat het gros van wat hij of zij zal leren in de komende maanden en jaren berust op enkele aannames. Die aannames dienen om de complexe werkelijkheid te vereenvoudigen en die zo makkelijker bestudeerbaar te maken. Een dergelijke assumptie is die van de homo economicus. De doorsnee economische agent beschikt over een gelimiteerd budget en moet keuzes maken om nut (als consument) en winst (als producent) te maximaliseren. Aangenomen wordt dat die keuzes steeds rationeel en consistent zijn en ingegeven door de perfecte en volledige informatie over de markt. Met die vereenvoudigingen kan de econoom dan aan de slag gaan om modellen te maken die ons iets leren over prijzen, hoeveelheden en marktevenwichten. Met die modellen kan men dan voorspellingen doen over de toekomst.De uitgangspunten hierboven beschreven zijn die van de neoklassieke economie. Die neoklassieke economie is de absolute hoofdstroming binnen de economische wetenschap aan zowat alle economiefaculteiten in de westerse wereld. Aan de grootste Belgische universiteiten, de KU Leuven en de UGent, is meer dan 90% van de onderwezen theorie in de economie-opleidingen neoklassiek van grondslag, zoals onderzoek voor mijn masterproef (UGent) aantoont. Curriculumstudies in onder andere Nederland, Frankrijk, Franstalig België en het Verenigd Koninkrijk komen tot gelijkaardige resultaten. Andere stromingen en theorieën komen in wisselende en verwaarloosbare verhoudingen aan bod, vaak dan nog in de vorm van keuzevakken in latere jaren van de opleiding.De volkomen dominantie van de neoklassieke uitgangspunten in combinatie met wiskundige modellen en statistische analyse - mijn masterproef wees uit dat maar liefst 97% van de aangeleerde onderzoeksmethoden uitgaat van wiskunde of kwantitatieve methodes - geeft de economische wetenschap de allures van een exacte wetenschap. Exacte wetenschappen of natuurwetenschappen kenmerken zich door enkele universeel geldende wetten die de absolute meerderheid van hun beoefenaars aanvaarden. Geen bioloog hoor je nog het scheppingsverhaal verdedigen; de evolutietheorie is tegenwoordig de common ground van elk biologisch onderzoek. De economische wetenschap is echter net als de filosofie, sociologie of psychologie geen natuur-, maar een menswetenschap. Ze bestudeert in essentie menselijk gedrag of de aggregatie daarvan op samenlevingsniveau. De mens bestudeert dus in feite zichzelf. En dat maakt waarheidsvinding heel wat complexer. Afhankelijk van de tijdsgeest, de historische context of het heersend ethische klimaat ontstaan verschillende denksporen. Paradigma's worden zo meer of minder relevant.Voor de economische wetenschap is het neoklassieke denkkader vandaag dus dominant. Dat was ooit anders. Tot de industriële revolutie bepaalde het mercantilisme bijvoorbeeld het economische beleid van de meeste westerse landen. De periode werd gekenmerkt door protectionisme, hoge importtarieven en de uitbuiting van kolonies. Later verkreeg de klassieke school van Adam Smith meer invloed. De theorieën over zelfregulerende markten en comparatieve voordelen kenmerkten een periode van minder overheidsinmenging en vrijhandel. De Grote Depressie van de jaren 1930 zette vervolgens ene John Maynard Keynes aan tot het schrijven van zijn General Theory of Employment, Interest and Money. Het werk zou het economisch denken en beleid van de komende decennia bepalen. De zogenaamde Keynesiaanse school, met voorkeuren voor een vanuit de overheid gestuurde reactie op recessies, won aan belang. Later wijzigde die mainstream weer, toen onder invloed van de monetaristen in de jaren 1970-1980 de focus van economisch beleid zich verlegde van het bestrijden van werkloosheid naar lagere inflatiecijfers.Het is voor studenten cruciaal dat ze inzien dat wat vandaag de mainstream is, morgen een nichestroming kan zijn en omgekeerd. Daarom is het huidige natuurwetenschappelijke karakter en gebrek aan pluralisme van economie-opleidingen problematisch. Studenten krijgen een enkel paradigma voorgeschoteld en verlaten zo de schoolbanken met slechts één economisch denkkader in het achterhoofd. Verschillende studies wijzen de gevolgen daarvan aan. Zo is in psychologische experimenten aangetoond dat economiestudenten over het algemeen egoïstischer gedrag vertonen, vaker aan zichzelf denken en een positiever moreel oordeel hebben over hebzucht en egoïsme. De Britse econome Kate Raworth verwoordt het in haar boek Donuteconomie heel pertinent: ""De homo economicus als model van de mens is een model voor de mens geworden."" Anders gezegd, wie aangeleerd werd dat zijn of haar peer vooral aan het eigen nut denkt, zal zelf datzelfde gedrag beginnen te vertonen. De theorie wordt met andere woorden een zelfvervullende voorspelling.Om het met economische beeldspraak te zeggen: het is tijd dat het monopolie van de neoklassieke economie doorbroken wordt. Een marktcorrectie dringt zich op ten voordele van andere economische stromingen. Denk bijvoorbeeld aan de gedragseconomie, die vragen stelt bij de economische rationaliteit van mensen. Ons gedrag als economische agenten is immers onderhevig aan denkfouten of onvolledige informatie. Hoe zeker bent u immers dat uw garagist geen onnodige herstellingen aanrekent? Of denk aan de ecologische economie, die eerder dan op het maximaliseren van welvaart, zich focust op welzijn binnen planetaire grenzen. Elk van die stromingen heeft zijn merites, maar uiteraard ook zijn gebreken. Enkel door deze en andere stromingen een grotere rol te geven, kan de economische wetenschap haar geloofwaardigheid als menswetenschap behouden.Daarnaast doet ze er goed aan om naast wiskunde, statistiek, data-analyse en logica, ook andere wetenschappen meer als hulpwetenschap te gaan zien. De psychologie, sociologie, geschiedenis en wetenschapsfilosofie zijn minstens even complementair aan de economische wetenschap als bovengenoemde, meer kwantitatief-analytische wetenschappen. Toch worden ze al te vaak stiefmoederlijk behandeld in economie-opleidingen, wat leidt tot theoretische en disciplinaire bloedarmoede. Om de grote uitdagingen van deze tijd, zoals de klimaatverandering en ongelijkheid, het hoofd te bieden, hebben we nood aan opleidingen die kritische en geïnformeerde studenten afleveren. De weg daarnaartoe is interdisciplinair en pluralistisch.Edgar Billiet is master in de economie en schreef zijn masterproef over het economie-onderwijs in Vlaanderen. Hij schreef deze bijdrage voor denktank Minerva.",'Het economie-onderwijs is aan hervorming toe'
